<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-53" class="MLP_uroven2_kapitola ParaOverride-1">Železniční pražce</p>
			<p class="MLP_text_bez1radku ParaOverride-1">Z&#160;posuvné plošiny mávl na Michala mladík a&#160;on mu zamával zpátky, i&#160;když ho neznal, protože někomu, kdo stoupá k&#160;nebi, se nedá nemávat. Vzápětí se ozval smích, dvě dívky za ním zvedaly ruce, mladík samozřejmě mával na ně.</p>
			<p class="MLP_text ParaOverride-1">Ta vpravo si všimla Michalových rozpaků a&#160;usmála se na něj.</p>
			<p class="MLP_text ParaOverride-1">Její příjemnou tvář lemovaly hnědé vlasy. Asi se na ni usmál taky, i&#160;když mu nebylo jasné, co dělá, protože měl potíže jít rovně, v&#160;pravém lýtku mu škubalo a&#160;levé rameno ho bolelo.</p>
			<p class="MLP_text ParaOverride-1">Slunce mu zasvítilo do tváře. Celou noc nejedl ani nepil. Mráčky na nebi připomínaly kopečky citronové zmrzliny.</p>
			<p class="MLP_text ParaOverride-1">Míjeli ho kluci s&#160;batohy, jeden s&#160;plackou Sex Pistols.</p>
			<p class="MLP_text ParaOverride-1">„Ahoj kluci, neměli byste nějaký drobný?“</p>
			<p class="MLP_text ParaOverride-1">„Sorry, vole, jsme na nule.“</p>
			<p class="MLP_text_-0-12- ParaOverride-1">Sunul se rozpáleným městem. Před prosklenou vitrínou se o&#160;hole opírali místní důchodci.</p>
			<p class="MLP_text_uprostred_-I-">S&#160;lítostí v&#160;srdci sdělujeme,</p>
			<p class="MLP_text_uprostred_-I-">že po náhlé a&#160;krátké nemoci odešel náš strýc</p>
			<p class="MLP_text_uprostred_-I-">Antonín Randák, tiskař.</p>
			<p class="MLP_text_-12-0- ParaOverride-1">„Tys ho znal z&#160;tiskáren, ne?“ zeptal se starý Hodoušek.</p>
			<p class="MLP_text ParaOverride-1">„Trochu.“</p>
			<p class="MLP_text ParaOverride-1">„Chudák vylez na žebřík a&#160;klepla ho pepka.“</p>
			<p class="MLP_text ParaOverride-1">„Kdy se to stalo?“</p>
			<p class="MLP_text ParaOverride-1">„Prej v&#160;pátek ráno, asi v&#160;jedenáct. Von už chudák nemohl mluvit, prej poslední rok jen šeptal.“</p>
			<p class="MLP_text ParaOverride-1">V&#160;pátek ráno kolem desáté jsem Randákovi volal, napadlo Michala. Možná slova o&#160;tajemství byla jeho poslední.</p>
			<p class="MLP_text ParaOverride-1">Žízní se mu točila hlava, tak přešel ulici a&#160;sedl si na zídku nad parkem a&#160;natáhl nohy, které mu už dřevěněly. Zavřel oči, i&#160;když mu v&#160;rameni cukalo a&#160;zápěstí ho bolelo.</p>
			<p class="MLP_text ParaOverride-1">„Už víš, kam jdeš?“</p>
			<p class="MLP_text ParaOverride-1">Zase oči otevřel. Jirka Kotlík, kytarista Neurocabaretu, držel v&#160;ruce pouzdro na kytaru, takže šel buď na zkoušku, nebo se z&#160;ní vracel.</p>
			<p class="MLP_text ParaOverride-1">„Kam mám jít?“</p>
			<p class="MLP_text ParaOverride-1">„Kam asi? Na Woodstock? Ptám se, kdy rukuješ.“</p>
			<p class="MLP_text ParaOverride-1">„V&#160;říjnu.“</p>
			<p class="MLP_text ParaOverride-1">„Připrav se na pěknou pakárnu.“</p>
			<p class="MLP_text ParaOverride-1">„Já, vojna a&#160;pakárna, to nějak nejde dohromady, ne?“</p>
			<p class="MLP_text ParaOverride-1">„Řekli ti, kam tě pošlou?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Takže víš houby.“</p>
			<p class="MLP_text ParaOverride-1">„A&#160;ty to víš?“</p>
			<p class="MLP_text ParaOverride-1">„Ty svině mi hned, co zabavili demáč, zařídili, že budu pro železniční vojsko v&#160;Pohořelicích tahat padesát pražců za hodinu. Na tebe se vyptávali taky a&#160;pohořelický mazáci tě už vyhlížej.“</p>
			<p class="MLP_text ParaOverride-1">„Pohořelice? To je na Moravě?“</p>
			<p class="MLP_text ParaOverride-1">„Jo, začni poslouchat Janáčka.“</p>
			<p class="MLP_text ParaOverride-1">„Neměl bys nějaký drobný?“</p>
			<p class="MLP_text ParaOverride-1">„Jak to, že jsi na mizině, když makáš s&#160;Podruhem?“</p>
			<p class="MLP_text ParaOverride-1">„Někam se vypařil. Neviděls ho někde?“</p>
			<p class="MLP_text ParaOverride-1">„Ne. Co to vzít přes čáru? Znám lesáka, co šmelí se dřevem a&#160;přetáhne nás, když mu dáme nějakou korunu.“</p>
			<p class="MLP_text ParaOverride-1">„Co bys dělal v&#160;Německu?“</p>
			<p class="MLP_text ParaOverride-1">„Doručil náš demáč. Dej vědět, jestli chceš zdrhnout, ať vím, jestli se uvidíme v&#160;ostnatejch drátech, nebo až na buzerplace,“ zasmál se Kotel, pouzdro s&#160;kytarou si přehodil do levé ruky, vykročil k&#160;parku, koukal na holky a&#160;k&#160;tomu si hvízdal <span class="MLP_znak_kurziva_11b">Viennu</span> od Ultravox.</p>
			<p class="MLP_text_bez1radku_-12-0- ParaOverride-1">Zrzavý kluk shodil na chodník batoh a&#160;začal vášnivě líbat černovlasou dívku, která se opírala o&#160;zeď České spořitelny. Michalovi se vybavila opilá těla plazící se blátem a&#160;šátrající jedno po druhém.</p>
			<p class="MLP_text ParaOverride-1">Železniční vojsko.</p>
			<p class="MLP_text ParaOverride-1">Aspoň že mě nemůžou vyhodit ze školy, protože jsem odešel sám. Ale vzpomněl si na to, co říkal Ota, a&#160;napadlo ho, že přesně takhle by přemýšlet neměl.</p>
			<p class="MLP_text ParaOverride-1">Budu se chválit za to, co jsem podělal?</p>
			<p class="MLP_text ParaOverride-1">Vstal ze zídky a&#160;zezadu do něho vrazil ožralý lampasák, který podpíral svého kolegu.</p>
			<p class="MLP_text ParaOverride-1">„Co děláš, kreténe?“</p>
			<p class="MLP_text ParaOverride-1">Blátem pokryté tkaničky vypadaly jako tasemnice, které se chytly dvou prasat. Takhle budou vypadat blbouni, co z&#160;něj budou za pár měsíců dřít kůži.</p>
			<p class="MLP_text ParaOverride-1">„Slyšíš, co ti říkám, blbečku?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Lampasák k&#160;němu vykročil, ale jeho kolega naštěstí nebezpečně zavrávoral.</p>
			<p class="MLP_text ParaOverride-1">Michal se otočil k&#160;parku, kde u&#160;lavičky popíjela skupina svazáků. Zpod těsné košile vyčnívalo obrovské tmavé chlupaté břicho. Michal na břicho chvíli zíral a&#160;pak poznal Biháryho.</p>
			<p class="MLP_text ParaOverride-1">Podruh držel v&#160;ruce šumavské a&#160;svazácká košile posetá zářivými odznaky se na něm nadouvala jako plachta. Hanzlíček na lavičce polykal bonbony <span class="MLP_znak_kurziva_11b">Likérového dezertu</span><span class="MLP_znak_kurziva_11b CharOverride-1">.</span> Čáryfuk s&#160;kelímkem v&#160;ruce kouřil za lavičkou a&#160;vedle něj cosi vykládal vousatý obr oblečený v&#160;lesácké košili, maskáčích a&#160;kanadách.</p>
			<p class="MLP_text ParaOverride-1">Ještě že mi estébák ukázal fotku, pomyslel si Michal, jinak bych ty kašpary nepoznal.</p>
			<p class="MLP_text_bez1radku_-12-0- ParaOverride-1">„Miško,“ přivítal ho Čáryfuk. „Čo si robil?“</p>
			<p class="MLP_text ParaOverride-1">„Nějak jsem se ztratil a&#160;ani nevíš, jak mě to mrzí.“ Otočil se na Podruha. „Půjčil bys mi dvacku?“</p>
			<p class="MLP_text ParaOverride-1">„Na co?“</p>
			<p class="MLP_text ParaOverride-1">„Nic jsem nejedl.“</p>
			<p class="MLP_text ParaOverride-1">„Na jídlo nepučuju. Jestli máš hlad, Biháry pude s&#160;tebou a&#160;dohlídne, že si koupíš šumavský, a&#160;ne nějaký riskantní vitaminy.“</p>
			<p class="MLP_text ParaOverride-1">„Je neděle, sámoška je zavřená.“</p>
			<p class="MLP_text ParaOverride-1">„No jo, ty vole, ty máš taky ten rozbujelej intelekt, tak se napij, když tak hladovíš.“</p>
			<p class="MLP_text ParaOverride-1">Michal ucítil pronikavou, omamnou vůni šumavského a&#160;udělalo se mu šoufl, ale napil se, cítil anděliku, která uklidňuje nervovou soustavu a&#160;používá se na špatně se hojící rány, i&#160;listy ostružiníku, které se přikládají na hadí uštknutí.</p>
			<p class="MLP_text ParaOverride-1">Z&#160;jeho zdřevěnělých nohou se staly stonky. Víno ho proměnilo v&#160;bílý kvítek a&#160;vítr ho odnášel do nejhlubšího ze šumavských lesů.</p>
			<p class="MLP_text ParaOverride-1">„Ty si ten Miško, hej?“ vytrhl ho z&#160;narkotického oblouznění obr v&#160;lesnickém.</p>
			<p class="MLP_text ParaOverride-1">Přikývl a&#160;konečně si všiml podoby s&#160;Čáryfukem.</p>
			<p class="MLP_text ParaOverride-1">„Ty jsi Bača?“ Hlavou mu blesklo, že právě Bači se chtěl na něco zeptat.</p>
			<p class="MLP_text ParaOverride-1">„Nikomu nehovor, že som tu, lebo ja tu nie som, jasné, somár? Si celý zelený, chalan, čo si to do seba celú noc lial?“</p>
			<p class="MLP_text ParaOverride-1">„Právě že nic. Neměl bys drobný na telefon?“ obrátil se znovu na Podruha.</p>
			<p class="MLP_text ParaOverride-1">„Na telefon nikdy nepřispívám.“</p>
			<p class="MLP_text ParaOverride-1">„Potřebuju zavolat Kristýně.“</p>
			<p class="MLP_text ParaOverride-1">„Zajdi za ní domu a&#160;řekni jí to. Kdes vůbec byl v&#160;noci?“</p>
			<p class="MLP_text ParaOverride-1">„Sebrali mě.“</p>
			<p class="MLP_text ParaOverride-1">„Kdo tě sebral?“</p>
			<p class="MLP_text ParaOverride-1">Michal se místo odpovědi otočil na Čáryfuka. „Co se stane, když tě chytnou a&#160;pak tě nechají jít?“</p>
			<p class="MLP_text ParaOverride-1">„To neviem, ak ma mali, už ma nepustili.“</p>
			<p class="MLP_text ParaOverride-1">Podruh zbledl. „Vidíte ho, vola? Maskujem se za svazáky, aby na nás prašivý benga nemohli…,“ udeřil se pěstí do hrudi poseté svazáckými odznaky, „a&#160;z&#160;tebe teď vypadne, že tě sebrali a&#160;nechali jít? Zmiz, říkám ti, a&#160;už nás nevohrožuj svým kreténstvím.“</p>
			<p class="MLP_text ParaOverride-1">Michal ztěžka vstal. „Tak já půjdu, když to jinak nejde.“</p>
			<p class="MLP_text ParaOverride-1">„Miško, zajtra ťa naučím mariáš,“ nabídl se Biháry. „Ten sa ti za katrem môže hodiť.“</p>
			<p class="MLP_text ParaOverride-1">„Tak jo, já se ho před vojnou radši naučím,“ řekl Michal, usmál se a&#160;poplácal ho po rameni.</p>
			<p class="MLP_text_bez1radku_-12-0- ParaOverride-1">Karel Crha otevřel dveře. Knihy stály ve sloupcích už i&#160;v&#160;předsíni. Hrubín, Skácel, svět knih podobný světu Michalova táty a&#160;sazeče Kasla.</p>
			<p class="MLP_text ParaOverride-1">Tady v&#160;obýváku Crha recitoval Šiktancovu báseň <span class="MLP_znak_kurziva_11b">Adam a&#160;Eva</span> a&#160;Kristýně se líbila tak, že o&#160;ničem jiném týden nemluvila.</p>
			<p class="MLP_verse_-I-_-12-0- ParaOverride-1">Byl Den.<br/>A&#160;byla Noc.<br/>A&#160;Země byla nesličná<br/>a&#160;pustá.</p>
			<p class="MLP_verse_-I-_-12-12- ParaOverride-1">„Kdo jsi?“<br/>křičel jí do tváře,<br/>jak by měl úzkost,<br/>že se mu jen zdá.<br/>A&#160;déšť mu zalil ústa.</p>
			<p class="MLP_text ParaOverride-1">„Nechoď ke mně,“ varoval ho Karel.</p>
			<p class="MLP_text ParaOverride-1">„Co je? Voni tě sledujou?“</p>
			<p class="MLP_text ParaOverride-1">„Mám děsnou chřipku. Co ta tvoje manekýna? Vzali ji na školu?“</p>
			<p class="MLP_text ParaOverride-1">„Asi jo. Kde je Hanka?“ Věděl, že se už vždycky bude na jeho ženu ptát a&#160;trnout přitom strachem.</p>
			<p class="MLP_text ParaOverride-1">„Jela s&#160;dětma na vodu.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„Na Lipno, tiskárna tam má chatky. Radši di, nebo něco chytneš.“</p>
			<p class="MLP_text ParaOverride-1">„Dobře. Já se někdy stavím.“</p>
			<p class="MLP_text ParaOverride-1">„Vypadáš nějak vyděšenej. To se na ni vyptával kdo?“</p>
			<p class="MLP_text ParaOverride-1">„Estébáci.“</p>
			<p class="MLP_text ParaOverride-1">„Ty budou fízlovat furt. Nedělej si hlavu. Přijď, až budu fit.“</p>
			<p class="MLP_text ParaOverride-1">„Nechceš nějaký vitaminy?“</p>
			<p class="MLP_text ParaOverride-1">„Mně bude líp, až vodlezou ti svazáčtí buzeranti.“</p>
			<p class="MLP_text ParaOverride-1">Michal přikývl.</p>
			<p class="MLP_text ParaOverride-1">Hanka byla na Lipně, její manžel ví, že o&#160;nic nejde, a&#160;všechno, co se stane, mu odpustí.</p>
			<p class="MLP_text ParaOverride-1">Tak vypadá člověk, který miluje Šiktance a&#160;Skácela, pomyslel si Michal, vykročil ze dveří a&#160;v&#160;hlavě mu zněly verše.</p>
		</div>
</body>
</html>