<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-21" xml:lang="cs-CZ">
		<div class="Z-kladn--textový-r-meček">
			<p id="_idParaDest-19" class="MLP_uroven2_kapitola ParaOverride-1">Poštovní oznámení</p>
			<p class="MLP_text_bez1radku ParaOverride-1">Na jednom obraze nad Kristýninou postelí se na listu kapradiny leskla zelená housenka a&#160;na druhém se už nad blatouchy vznášel bílý motýl.</p>
			<p class="MLP_text ParaOverride-1"><span class="MLP_znak_kurziva_11b">Nezdá se ti, že všechna krása,</span> řekla jednou, <span class="MLP_znak_kurziva_11b">je </span>v<span class="MLP_znak_kurziva_11b">&#160;tom, jak se všechno rodí a&#160;mění?</span></p>
			<p class="MLP_text_-I- ParaOverride-1">Housenky, kukly a&#160;bělásci.</p>
			<p class="MLP_text ParaOverride-1">Vyšla z&#160;koupelny zabalená v&#160;modrém ručníku a&#160;s&#160;mokrými vlasy. Vypadaly tmavé, jako by i&#160;ona prošla nějakou proměnou.</p>
			<p class="MLP_text ParaOverride-1">Lehla si k&#160;němu.</p>
			<p class="MLP_text ParaOverride-1">Zdvihl ruku a&#160;pohladil vlhké pramínky jejích vlasů.</p>
			<p class="MLP_text_bez1radku_-12-0- ParaOverride-1">Poprvé ji viděl loni na podzim na Vodníku, starém německém koupališti za nemocnicí. Kapky deště kreslily na hladině drobné kruhy, uprostřed nich stála v&#160;mělké vodě světlovlasá dívka v&#160;zelené pláštěnce a&#160;hnědých holínkách a&#160;v&#160;ruce držela žábu.</p>
			<p class="MLP_text ParaOverride-1">Zastavil se na pěšině a&#160;ona se otočila.</p>
			<p class="MLP_text ParaOverride-1">Zrudl a&#160;odpochodoval.</p>
			<p class="MLP_text ParaOverride-1">Den nato ji uviděl ve městě s&#160;krásnou černovlasou dívkou. Sledoval, jak si sedají do cukrárny, nenápadně přecházel kolem oken a&#160;nakonec to vzdal.</p>
			<p class="MLP_text ParaOverride-1">Týden potom se vypravil na <span class="MLP_znak_kurziva_11b">Excalibur.</span> Kino bylo vyprodané, mezi posledními vkročila do první řady Kristýna s&#160;jedním místním nafoukaným blbečkem. Ale sedla si dvě sedadla od něj a&#160;Michal se celý film utěšoval, že možná jen vešli zároveň.</p>
			<p class="MLP_text ParaOverride-1">Po filmu ji hledal ve stejné mlze, jaká padala na rytíře krále Artuše, ale našel jen rozmazaná světla aut. Zklamaně se vydal domů, a&#160;když vcházel na náměstí, ve světle pouliční lampy spatřil na okamžik pár kroků před sebou její siluetu.</p>
			<p class="MLP_text_-I- ParaOverride-1">Co dělá žába?</p>
			<p class="MLP_text_-I- ParaOverride-1">Jaká žába?</p>
			<p class="MLP_text_-I- ParaOverride-1">Ta, cos jí chytla na Vodníku.</p>
			<p class="MLP_text_-I- ParaOverride-1">Je na obraze.</p>
			<p class="MLP_text_-I- ParaOverride-1">Mohl bych ho vidět?</p>
			<p class="MLP_text_-I- ParaOverride-1">Ne.</p>
			<p class="MLP_text ParaOverride-1">Na sobě měla dlouhý černý kabát s&#160;kapucí, takže měl pocit, že mluví s&#160;duchem, ale mlel páté přes deváté, samozřejmě o&#160;malování.</p>
			<p class="MLP_text ParaOverride-1">A&#160;teď se z&#160;kukly černého kabátu vylouplo krásné nahé tělo.</p>
			<p class="MLP_text_bez1radku_-12-0- ParaOverride-1">Batikované šaty s&#160;bílým sluncem, krémově světlé kalhotky a&#160;bílá podprsenka ve tvaru motýla ležely složené na židli. Cítil vůni její kůže, i&#160;když ne tak ostře jako před dvěma minutami.</p>
			<p class="MLP_text ParaOverride-1">Do pokoje znovu vlétla vosa a&#160;zamířila ke stolku s&#160;fotografií černo­vlasé dívky, se kterou ji viděl tehdy v&#160;cukrárně.</p>
			<p class="MLP_text ParaOverride-1">„Kdo to je?“</p>
			<p class="MLP_text ParaOverride-1">„Petra, moje sestřenice z&#160;Prahy. Líbí se ti?“</p>
			<p class="MLP_text ParaOverride-1">„Je ti něčím podobná.“</p>
			<p class="MLP_text ParaOverride-1">„A&#160;čím?“</p>
			<p class="MLP_text ParaOverride-1">„Asi tím šíleným výrazem.“</p>
			<p class="MLP_text ParaOverride-1">„Dneska se mi zdálo, že zase spím u&#160;nich doma, jako na přijímačkách. Měl jsi někdy kamaráda, kterýmu jsi mohl říkat všechno?“</p>
			<p class="MLP_text ParaOverride-1">„Jo, Radka.“</p>
			<p class="MLP_text ParaOverride-1">„Toho, co bydlel tam u&#160;vás nad tratí a&#160;emigroval?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Víš, kde skončil?“</p>
			<p class="MLP_text ParaOverride-1">„Někde u&#160;El Pasa. Už mi nepíše, ví, že to nemá cenu.“</p>
			<p class="MLP_text ParaOverride-1">„Zdá se ti o&#160;něm někdy?“</p>
			<p class="MLP_text ParaOverride-1">„Už ne.“</p>
			<p class="MLP_text ParaOverride-1">„To je smutný.“</p>
			<p class="MLP_text ParaOverride-1">Pod schodištěm se rozdrnčel telefon.</p>
			<p class="MLP_text ParaOverride-1">„Někdo zas shání tátu,“ pronesla a&#160;oba poslouchali, jak zvonění utichá.</p>
			<p class="MLP_text ParaOverride-1">„Nevíš, jestli si včera půjčil moje auto?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Říkal, že mu budeš pomáhat s&#160;cihlama.“</p>
			<p class="MLP_text ParaOverride-1">„Jo, ale včera přišel pozdě a&#160;ráno odjížděl hodně brzo.“</p>
			<p class="MLP_text ParaOverride-1">Dole u&#160;dveří se ozval zvonek.</p>
			<p class="MLP_text ParaOverride-1">„To je von! Táta!“ Kristýna vyskočila nahá z&#160;postele a&#160;Michal se doplížil k&#160;oknu.</p>
			<p class="MLP_text ParaOverride-1">„To je jenom pošťačka,“ pronesl, aby ji uklidnil, ale docílil pravého opaku.</p>
			<p class="MLP_text ParaOverride-1">„Dopis ze školy! Zdrž ji nějak!“ Kristýna se vrhla po oblečení a&#160;pečlivě složená hromádka se zřítila na koberec.</p>
			<p class="MLP_text ParaOverride-1">„Nemůžu! Jsem nahatej!“</p>
			<p class="MLP_text ParaOverride-1">„Tak se vobleč!“</p>
			<p class="MLP_text ParaOverride-1">„To nestíhám! Hele, háže do kaslíku oznámení. A&#160;jde pryč.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„K&#160;náměstí.“</p>
			<p class="MLP_text ParaOverride-1">„To je dobrý, nechá mi ho u&#160;sousedky.“ Kristýna si sedla do křesla a&#160;najednou řekla schlíple: „Stejně mě nevemou.“</p>
			<p class="MLP_text ParaOverride-1">„Vemou, máš talent a&#160;skvělej kádrovej profil.“ Dal jí pusu a&#160;sáhl na prso. Plácla ho přes ruku.</p>
			<p class="MLP_text ParaOverride-1">„Tak v&#160;půl třetí na nádraží?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Na schodech slyšel, jak si v&#160;koupelně pustila sprchu a&#160;dole v&#160;obýváku se obrátil ke knihovně, za jejímž sklem se lesklo pár fotek.</p>
			<p class="MLP_text ParaOverride-1">Na té svatební působil Sejkora překvapivě přitažlivě, hřmotný chlap s&#160;hrudníkem tak obrovským, jako by se nadechoval, zatímco jeho žena se vedle něj nějak ztrácela. Vrátil ji na místo a&#160;sáhl po té, co stála v&#160;rámečku na parapetu.</p>
			<p class="MLP_text ParaOverride-1">U&#160;motorek opřených o&#160;zeď vesnické hospody postávalo šest mužů v&#160;zablácených kožených bundách a&#160;s&#160;kelímky v&#160;ruce.</p>
			<p class="MLP_text ParaOverride-1">Jeden z&#160;nich byl Michalův táta. Hlavu měl otočenou ke dveřím hospody, jako by se díval, kdo vyjde. Vedle něj stáli dva muži a&#160;ten další&#160;– to Michal poznal jen díky svatební fotografii&#160;– byl Sejkora.</p>
			<p class="MLP_text ParaOverride-1">Na kraji objevil Otu, svého šéfa, a&#160;když se podíval zblízka, poznal v&#160;muži vedle něj Leška.</p>
			<p class="MLP_text ParaOverride-1">Dva zbylé ještě neznal.</p>
			<p class="MLP_text ParaOverride-1">Opatrně vytáhl fotku z&#160;rámečku a&#160;všiml si, že na druhé straně stálo tužkou napsané jediné slovo: <span class="CharOverride-2">Lomcovák.</span></p>
			<p class="MLP_text ParaOverride-1">Strčil ji do kapsy a&#160;jako zloděj se vykradl ven.</p>
		</div>
</body>
</html>