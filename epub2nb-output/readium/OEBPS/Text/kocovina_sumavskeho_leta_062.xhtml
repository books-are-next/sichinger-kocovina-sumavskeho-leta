<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-57" class="MLP_uroven2_kapitola ParaOverride-1">Rozlámaná dívka</p>
			<p class="MLP_text_bez1radku ParaOverride-1">Vrátka vrzla, Michalova máma vyšla ven ve světle zelené bundě a&#160;gumových holínkách. V&#160;ruce držela košík a&#160;do kapsy kalhot vkládala tátův skládací nůž.</p>
			<p class="MLP_text ParaOverride-1">Michal počkal, až zmizí mezi stromy, a&#160;vplížil se do obýváku.</p>
			<p class="MLP_text ParaOverride-1">V&#160;chodbě se rozdrnčel telefon, ale doběhl k&#160;němu pozdě. Čekal, jestli nezazvoní znovu, a&#160;vytočil Kristýnino číslo.</p>
			<p class="MLP_text ParaOverride-1">A&#160;pořád se mu zdálo, že na druhém konci někdo dýchá.</p>
			<p class="MLP_text ParaOverride-1">„Haló,“ řekla Kristýna ochraptělým hlasem.</p>
			<p class="MLP_text ParaOverride-1">„Ahoj. Nevolala jsi mi před chvílí?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Je ti dobře?“</p>
			<p class="MLP_text ParaOverride-1">„Jo. Proč?“</p>
			<p class="MLP_text ParaOverride-1">„Máš divnej hlas. Nebrečela jsi?“</p>
			<p class="MLP_text ParaOverride-1">„Možná na mě něco leze.“</p>
			<p class="MLP_text ParaOverride-1">„Co děláš?“</p>
			<p class="MLP_text ParaOverride-1">„Spím.“</p>
			<p class="MLP_text ParaOverride-1">„Můžu přijít?“</p>
			<p class="MLP_text ParaOverride-1">„Říkám, že spím. Jsem celá rozlámaná.“</p>
			<p class="MLP_text ParaOverride-1">„Z&#160;čeho?“</p>
			<p class="MLP_text ParaOverride-1">„Kdybys tak viděl, kde jsem spala.“</p>
			<p class="MLP_text ParaOverride-1">Kdybys tak viděla, kde jsem spal já, pomyslel si. Pak ho napadlo, že jestli ho sledovali, nejspíš ho i&#160;odposlouchávaj. Jenže byl rád, že slyší její hlas, viděl přitom vlhké pramínky jejích vlasů.</p>
			<p class="MLP_text ParaOverride-1">„Kde jsi spala?“</p>
			<p class="MLP_text ParaOverride-1">„Na benzince.“</p>
			<p class="MLP_text ParaOverride-1">„Ve Vimperku?“</p>
			<p class="MLP_text ParaOverride-1">„U&#160;Příbrami.“</p>
			<p class="MLP_text ParaOverride-1">„A&#160;cos tam dělala?“</p>
			<p class="MLP_text ParaOverride-1">„Jela domů.“</p>
			<p class="MLP_text ParaOverride-1">„Tys včera někde byla?“</p>
			<p class="MLP_text ParaOverride-1">„V&#160;Praze u&#160;strejdy.“</p>
			<p class="MLP_text ParaOverride-1">„To se jen tak sebereš a&#160;jedeš do Prahy?“</p>
			<p class="MLP_text ParaOverride-1">„Nechci se o&#160;tom bavit,“ odsekla tak, že ho napadlo, že tam byla s&#160;nějakým klukem. Krásným holkám stačí den, aby si někoho našly.</p>
			<p class="MLP_text ParaOverride-1">„Sejdem se večer?“ zkusil to.</p>
			<p class="MLP_text ParaOverride-1">„A&#160;kde?“</p>
			<p class="MLP_text ParaOverride-1">„Třeba na Vodníku.“</p>
			<p class="MLP_text ParaOverride-1">„Nechci vidět vožralý svazáky.“</p>
			<p class="MLP_text ParaOverride-1">„Tak na náměstí?“</p>
			<p class="MLP_text ParaOverride-1">„Tam bude stokrát větší bordel a&#160;stokrát víc vožralejch blbečků.“</p>
			<p class="MLP_text ParaOverride-1">„Tak kde?“</p>
			<p class="MLP_text ParaOverride-1">„Nevím.“</p>
			<p class="MLP_text_-I- ParaOverride-1">Cvak cvak.</p>
			<p class="MLP_text ParaOverride-1">Něco čekalo v&#160;pozadí a&#160;bude tam čekat navždy.</p>
			<p class="MLP_text ParaOverride-1">„Já v&#160;noci taky nespal. Můžem si vykládat, jak jsme v&#160;noci nespali.“</p>
			<p class="MLP_text ParaOverride-1">„To bude určitě lepší, než abys mi maloval, jak jsem skvělá.“</p>
			<p class="MLP_text ParaOverride-1">„Ty jsi skvělá.“</p>
			<p class="MLP_text ParaOverride-1">„Jo, jasně, jsem nejlepší, fakt škoda, že nikdo tady nemá odvahu mi říct pravdu.“</p>
			<p class="MLP_text ParaOverride-1">„Mně taky ne. Mužem sedět na lavičce a&#160;vykládat si, jaký to je.“</p>
			<p class="MLP_text ParaOverride-1">„Ale nic ti nenalhávaj.“</p>
			<p class="MLP_text ParaOverride-1">„Ale nalhávaj.“</p>
			<p class="MLP_text ParaOverride-1">„A&#160;co?“</p>
			<p class="MLP_text ParaOverride-1">„Že je můj život stejnej jako vostatních. To, že mi zastřelili Rusáci tátu, nic neznamená. Mám si kupovat Rudý právo a&#160;těšit se na službu v&#160;lidový armádě. V&#160;šest budu na dvorku za kostelem. Tam svazáci nebudou.“</p>
			<p class="MLP_text ParaOverride-1"><span class="MLP_znak_kurziva_11b">Cvak cvak,</span> ozvalo se v&#160;telefonu.</p>
			<p class="MLP_text ParaOverride-1">„Michale?“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Promiň. Jsem úplně blbá. Já přijdu. Budu tam v&#160;šest.“</p>
			<p class="MLP_text ParaOverride-1">Na podlaze se mihla rybenka a&#160;zaběhla do starých novin.</p>
			<p class="MLP_text ParaOverride-1">Jak řekne Kristýně, co udělal její táta?</p>
			<p class="MLP_text ParaOverride-1">A&#160;řekne jí to vůbec?</p>
		</div>
</body>
</html>