<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-14</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-14" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">Slavnostní světlice</p>
			<p class="MLP_text_bez1radku ParaOverride-1">Klíčky byly na svém místě a&#160;embéčko stálo u&#160;nemocnice na místě, kde ho odpoledne Sejkorovi zaparkoval. Vozík zůstal prázdný, ale vzkaz, který Michal nechal na předním sedadle, zmizel.</p>
			<p class="MLP_text ParaOverride-1">Možná si ho Sejkora přečetl, nechtěl riskovat, že auto nenastartuje, a&#160;nikam nejel.</p>
			<p class="MLP_text ParaOverride-1">Z&#160;parkoviště Michal odbočil ke kasárnám.</p>
			<p class="MLP_text ParaOverride-1">Po tátově vraždě přijeli vyšetřovatelé z&#160;Prachatic, a&#160;z&#160;Prahy dorazil dokonce sovětský prokurátor. Nedovolil zajistit zbraň, z&#160;níž se střílelo, vystřílené nábojnice ani motorku, kterou sovětští vojáci zabavili a&#160;která možná dodnes rezavěla za plotem kasáren.</p>
			<p class="MLP_text ParaOverride-1">Vyšetřování skončilo během dvou hodin. Právník z&#160;Prachatic jim sdělil, že nejde o&#160;trestný čin, protože voják jednal podle služebních předpisů.</p>
			<p class="MLP_text ParaOverride-1">Táta dostal od tiskáren in memoriam titul „zasloužilý pracovník“. Mámě poslali papír, na kterém místo skutečné příčiny <span class="MLP_znak_kurziva_11b">zavražděn</span> <span class="MLP_znak_kurziva_11b">vojákem okupační armády</span> stálo <span class="MLP_znak_kurziva_11b">usmrcen střelnou zbraní.</span></p>
			<p class="MLP_text ParaOverride-1">Michal vystoupil v&#160;platanové aleji. Stál na silnici, kde jako kluk pochodoval při soutěži Partyzánský samopal. A&#160;kdyby se snažil, mohli mu na stupních vítězů pověsit na krk nejspíš tentýž samopal, kterým mu zastřelili tátu.</p>
			<p class="MLP_text ParaOverride-1">Nad kopci se sbíraly mraky tak popelavé, jako by západní hranice hořela. Otočil se k&#160;lesu, který mu vždycky připadal živý, protože za clonou listí stála věčnost a&#160;v&#160;ní přežíval táta.</p>
			<p class="MLP_text ParaOverride-1">Nenechával po sobě žádnou stopu. Za nocí si uprostřed temného lesa rozdělával oheň a&#160;toulal se po lesních cestách, které ještě nepokryly betonové panely.</p>
			<p class="MLP_text ParaOverride-1">Michal se znovu obrátil k&#160;zatáčce, kde boural s&#160;Kristýnou, viděl i&#160;ohradu a&#160;koně a&#160;Leškův dům. Proč se Leška nezeptal, jestli si tenkrát něčeho nevšiml?</p>
			<p class="MLP_text ParaOverride-1">Mohl by v&#160;Hrabicích odečíst vodoměry a&#160;zkusit se vyptat místních…</p>
			<p class="MLP_text ParaOverride-1">V&#160;křoví za ním zapraskalo a&#160;na silnici vyběhl z&#160;lesa asi desetiletý černovlasý kluk v&#160;šedivém tričku a&#160;tmavých kraťasech. Jakmile spatřil Michala, strnul. Určitě nečekal, že tu někdo bude večer postávat na opuštěné silnici.</p>
			<p class="MLP_text ParaOverride-1">„Co tu děláš?“</p>
			<p class="MLP_text ParaOverride-1">„Hraju si.“</p>
			<p class="MLP_text ParaOverride-1">Osamělé dětské výpravy do lesů Michal znal, takže jen přikývl.</p>
			<p class="MLP_text ParaOverride-1">„A&#160;kde bydlíš?“</p>
			<p class="MLP_text ParaOverride-1">Kluk ukázal na domy Hrabic, v&#160;nichž se pomalu rozsvěcela světla.</p>
			<p class="MLP_text ParaOverride-1">„Jak se jmenuješ?“</p>
			<p class="MLP_text ParaOverride-1">„Lojza. A&#160;co tu děláte vy?“</p>
			<p class="MLP_text ParaOverride-1">„Hledám věci po vojákách.“</p>
			<p class="MLP_text ParaOverride-1">„A&#160;našel jste něco?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Já jo.“</p>
			<p class="MLP_text ParaOverride-1">„A&#160;co?“</p>
			<p class="MLP_text ParaOverride-1">„Nábojnici. Tamhle v&#160;tom stromě.“</p>
			<p class="MLP_text ParaOverride-1">Platan stál deset metrů od silnice, jenže ne ve směru, kam dopadaly kulky ze samopalu sovětského vojáka.</p>
			<p class="MLP_text ParaOverride-1">„Máš ji tady?“</p>
			<p class="MLP_text ParaOverride-1">„Doma. Ale klidně bych ji za něco vyměnil. Třeba za samolepky Toronto Maple Leafs?“</p>
			<p class="MLP_text ParaOverride-1">„Nějaký kanadský vlaječky mám,“ napadlo Michala. „Kde v&#160;Hra­bicích bydlíš?“</p>
			<p class="MLP_text ParaOverride-1">„Hned u&#160;zastávky.“</p>
			<p class="MLP_text ParaOverride-1">„Nechceš hodit domů?“</p>
			<p class="MLP_text ParaOverride-1">„Máma by mě zabila, kdybych jel autem s&#160;někým cizím.“</p>
			<p class="MLP_text ParaOverride-1">„Tak já se někdy stavím.“</p>
			<p class="MLP_text ParaOverride-1">„Tak jo.“ Kluk zaváhal. „To byl váš táta na tý motorce?“</p>
			<p class="MLP_text ParaOverride-1">„Jo. Někdo ti o&#160;tom vyprávěl?“</p>
			<p class="MLP_text ParaOverride-1">„Děda.“</p>
			<p class="MLP_text ParaOverride-1">„Neví o&#160;tom něco?“</p>
			<p class="MLP_text ParaOverride-1">„Už umřel.“ Kluk se vyhoupl na ohradu, seskočil do trávy a&#160;v&#160;podvečerním šeru mizel Michalovi z&#160;očí.</p>
			<p class="MLP_text ParaOverride-1">Na východě vycházel bledý měsíc podobný papírovému kukátku a&#160;vítr z&#160;města přinášel dunění a&#160;řev. K&#160;nebi vylétla vojenská světlice&#160;– umělá hvězda, při jejímž pádu přeje člověk svým nepřátelům to nejhorší&#160;– a&#160;vynesla k&#160;nebesům vlny nadšení, protože právě začínal první večer Setkání mládeže Šumavy.</p>
		</div>
</body>
</html>