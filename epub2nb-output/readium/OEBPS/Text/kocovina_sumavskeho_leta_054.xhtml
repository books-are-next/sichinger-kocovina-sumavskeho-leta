<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-51</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-51" xml:lang="cs-CZ">
		<div class="Z-kladn--textový-r-meček">
			<p id="_idParaDest-49" class="MLP_uroven2_kapitola ParaOverride-1">Nejbližší knajpa</p>
			<p class="MLP_text_bez1radku ParaOverride-1">Učebna lesnické školy vypadala jako třída na gymnáziu&#160;– poškrábané lino, velká okna, podlouhlá tabule a&#160;na zdi Gustáv Husák. Lavice byly natahané ke stěně a&#160;židle naskládané v&#160;nešikovné pyramidě. Michal by byl radši, kdyby lavice stály v&#160;řadě a&#160;židle dole, připadal by si víc jako ve škole a&#160;míň jako ve vězení.</p>
			<p class="MLP_text ParaOverride-1">Estébák, který ho přivezl, Michala prošacoval, prohlédl si fotku i&#160;nábojnici a&#160;fotku mu vrátil. Nábojnici zabavil, želízky Michalovi přicvakl levou ruku k&#160;topení, klíčky strčil do kapsy, zhasl a&#160;odešel.</p>
			<p class="MLP_text ParaOverride-1">Michal nedokázal odhadnout, jak dlouho tu sedí, navíc asi na chvíli usnul. Zápěstí ho bolelo a&#160;topení tlačilo do zad.</p>
			<p class="MLP_text ParaOverride-1">Ve slabém světle pouliční lampy si znovu prohlédl tvář po tváři na fotce, kterou sebral u&#160;Sejkorů.</p>
			<p class="MLP_text ParaOverride-1">Vrabec mohl tátu klidně zabít. Ale proč? Architekt Hellner motiv měl, táta možná věděl něco, kvůli čemu by ho chytli předtím, než emigroval. Ale všichni se shodli na tom, že to byl hodný člověk. Ota i&#160;Lešek se mohli bát, že táta prozradí, že s&#160;ním schovávali letáky, ale Michal s&#160;nimi mluvil a&#160;nepůsobili jako vrazi.</p>
			<p class="MLP_text ParaOverride-1">Zbýval poslední na fotce.</p>
			<p class="MLP_text ParaOverride-1">Sejkora.</p>
			<p class="MLP_text ParaOverride-1">Táta ho naštval nějakou fotkou, a&#160;proto se mu Sejkora pomstil.</p>
			<p class="MLP_text ParaOverride-1">A&#160;nejspíš mu vyfoukl pozemek.</p>
			<p class="MLP_text ParaOverride-1">Z&#160;ulice se ozval chraplavý hlas a&#160;dva akordy rozladěné kytary, hudba z&#160;<span class="MLP_znak_kurziva_11b">The Wall,</span> se kterou vyrůstal, písně o&#160;tom, že svět je za zdí, kterou nikdo nezboří, a&#160;nemá smysl se o&#160;nic snažit&#160;– tak bezvýchodná hudba, že ji načerno klidně mohli nahrát komunisti.</p>
			<p class="MLP_text ParaOverride-1">Proč ho vlastně sebrali? Kvůli autu? Kvůli Podruhovi?</p>
			<p class="MLP_text ParaOverride-1">Ať budou chtít vědět cokoli, nesmí se složit.</p>
			<p class="MLP_text ParaOverride-1">Pokusil se natáhnout nohy, protože do nich dostával křeč, pak se z&#160;chodby ozvaly kroky a&#160;dveře se otevřely.</p>
			<p class="MLP_text ParaOverride-1">Muž v&#160;modré bundě, který ho přivedl, rozsvítil. Z&#160;hromady sundal dvě židle, jednu postavil vedle Michala a&#160;na druhou se obkročmo usadil proti němu. Sáhl do kapsy, ručičky hodinek pod vytaženým rukávem košile ukázaly půl druhé ráno a&#160;Michalovi došlo, že ho tu drží už pět a&#160;půl hodiny.</p>
			<p class="MLP_text ParaOverride-1">Na židli vedle něho položil estébák fotku rozcuchaného starce.</p>
			<p class="MLP_text ParaOverride-1">„Řekni mi, kdo to je.“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">Estébák mu napálil facku tak přirozeně, jako by nikdy nic jiného nedělal.</p>
			<p class="MLP_text ParaOverride-1">Michal sklonil hlavu, do očí se mu draly slzy.</p>
			<p class="MLP_text ParaOverride-1">„Tak znova.“</p>
			<p class="MLP_text ParaOverride-1">„Já ho neznám.“</p>
			<p class="MLP_text ParaOverride-1">Druhou facku dostal na totéž místo. Tvář ho pálila jako v&#160;horečce. Chtěl být hrdina, ale asi stačí jen trochu zatlačit, jako s&#160;nástěnkou SSM.</p>
			<p class="MLP_text ParaOverride-1">„Randák. Říká ti to něco?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Takže ho znáš?“</p>
			<p class="MLP_text_-I- ParaOverride-1">Tajemství je to, co o&#160;tobě vědí ostatní, a&#160;ty se to nikdy nedozvíš.</p>
			<p class="MLP_text ParaOverride-1">„Volal jsem mu z&#160;dílny.“</p>
			<p class="MLP_text ParaOverride-1">„Kdes vzal jeho číslo?“</p>
			<p class="MLP_text ParaOverride-1">„Našel jsem ho v&#160;tátovo věcech.“</p>
			<p class="MLP_text ParaOverride-1">„Jasně, to ti budu věřit. Víš, co se mu stalo?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Spadnul ze žebříku. Je po něm.“</p>
			<p class="MLP_text ParaOverride-1">„To jsem nevěděl.“</p>
			<p class="MLP_text ParaOverride-1">„Možná jsi mu pomohl.“</p>
			<p class="MLP_text ParaOverride-1">„Já? Já ho v&#160;životě neviděl.“</p>
			<p class="MLP_text ParaOverride-1">„Zaprvý jsi mu volal a&#160;zadruhý to, co jsi viděl nebo neviděl, je každýmu u&#160;prdele. Můžu ti přišít, že to nebyla nehoda.“</p>
			<p class="MLP_text ParaOverride-1">„Proč bych ho zabíjel?“</p>
			<p class="MLP_text ParaOverride-1">„S&#160;tím si nemusíš dělat hlavu. Jde o&#160;to, abys pochopil, jak to může skončit. Svojí superminulostí sis na to už zadělal. Už ti to dochází?“</p>
			<p class="MLP_text ParaOverride-1">„Asi.“</p>
			<p class="MLP_text ParaOverride-1">„Pak je tu ta holka.“</p>
			<p class="MLP_text ParaOverride-1">Teď by Michal nejradši vrazil jednu sám sobě.</p>
			<p class="MLP_text ParaOverride-1">Strávil tu hodiny fantazírováním, kdo zabil tátu, a&#160;přitom bylo jasné, co budou chtít vědět.</p>
			<p class="MLP_text ParaOverride-1">Poprvé ho napadlo, že tím, že se s&#160;ním Kristýna rozešla, udělala to nejlepší, co mohla.</p>
			<p class="MLP_text ParaOverride-1">Jestli je pro ni minulost, snad ji nebudou tak dusit.</p>
			<p class="MLP_text ParaOverride-1">Modrá bunda položil fotku na židli a&#160;Michal sebou úlevou skoro trhl.</p>
			<p class="MLP_text ParaOverride-1">Na dvoře tiskárny stál s&#160;Hankou Crhovou.</p>
			<p class="MLP_text ParaOverride-1">Pak se úleva rozplynula.</p>
			<p class="MLP_text ParaOverride-1">Nejenže ho sledovali a&#160;fotili už včera odpoledne, ale ještě bude donášet na Hanku.</p>
			<p class="MLP_text ParaOverride-1">„Znáš ji?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Jak se jmenuje?“</p>
			<p class="MLP_text ParaOverride-1">„Hanka Crhová,“ vyslovil jméno usměvavé dívky, která při něm vždycky stála.</p>
			<p class="MLP_text ParaOverride-1">„Víš, kdo je její manžel?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Chodíš k&#160;němu?“</p>
			<p class="MLP_text ParaOverride-1">„Někdy.“</p>
			<p class="MLP_text ParaOverride-1">„Dával ti před Setkáním mládeže nějaký pokyny?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ani ohledně tvýho auta?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jak to, že nestartuje?“</p>
			<p class="MLP_text ParaOverride-1">„Je to starej křáp.“</p>
			<p class="MLP_text ParaOverride-1">„Co jsi dělal v&#160;tomhle baráku?“</p>
			<p class="MLP_text ParaOverride-1">Suez kráčel k&#160;lahvi šumavského na Drosselhofu, vypadal na osmdesát a&#160;Michal na padesát. Možná mu ty fotky mají ukázat, že vypadá jako troska, která touží po jediném&#160;– zapadnout do nejbližší knajpy a&#160;mít od všeho klid.</p>
			<p class="MLP_text ParaOverride-1">Ne, nesmí panikařit. Po šumavském nikdo nevypadá na dvacet.</p>
			<p class="MLP_text ParaOverride-1">„Dneska jsem tam přespal.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Prostě jsem se opil.“</p>
			<p class="MLP_text ParaOverride-1">„Ten udavač v&#160;tom jede s&#160;tebou?“</p>
			<p class="MLP_text ParaOverride-1">„Dneska jsem s&#160;ním mluvil poprvé.“</p>
			<p class="MLP_text ParaOverride-1">„O&#160;čem jste se bavili?“</p>
			<p class="MLP_text ParaOverride-1">„Chtěl ode mě koupit auto,“ napadlo Michala. „Dal jsem si inzerát do samoobsluhy.“</p>
			<p class="MLP_text ParaOverride-1">„A&#160;tenhle kluk?“</p>
			<p class="MLP_text ParaOverride-1">Ruka svazáckého nácka z&#160;Havlíčkova Brodu mírumilovně spočívala na sukénce blonďaté panenky.</p>
			<p class="MLP_text ParaOverride-1">„Toho taky moc neznám.“</p>
			<p class="MLP_text ParaOverride-1">„Jasně, bavíš se jenom s&#160;lidma, co moc neznáš. Cos mu dával? Klíčky od auta?“</p>
			<p class="MLP_text ParaOverride-1">„Tu nábojnici, co jste u&#160;mě našel.“</p>
			<p class="MLP_text ParaOverride-1">Estébák mu šlápl na prsty na nohou, až Michalovi vytryskly slzy.</p>
			<p class="MLP_text ParaOverride-1">„Bavili jsme se o&#160;zbraních! Nechali mi tu zabít tátu a&#160;já v&#160;jednom stromě našel nábojnici.“</p>
			<p class="MLP_text ParaOverride-1">Modrá bunda si poposedl. „To jsi křičel už v&#160;dílně, ne? Tak oni ti nechali zabít tátu? Kdo?“</p>
			<p class="MLP_text ParaOverride-1">„Tátovi v&#160;srpnu osmašedesátýho někdo volal, aby jel nahoru k&#160;Drosselhofu, co stála ta rus… teda sovětská hlídka.“</p>
			<p class="MLP_text ParaOverride-1">„Kdo mu volal?“</p>
			<p class="MLP_text ParaOverride-1">„To nevím.“</p>
			<p class="MLP_text ParaOverride-1">„Ty si myslíš, že to nebyla náhoda?“</p>
			<p class="MLP_text ParaOverride-1">„Určitě ne.“</p>
			<p class="MLP_text ParaOverride-1">„A&#160;máš nějakej důkaz?“</p>
			<p class="MLP_text ParaOverride-1">Michal svěsil hlavu. Nikdy ho nenapadlo, že by po něm důkaz chtěl zrovna estébák.</p>
			<p class="MLP_text ParaOverride-1">„Jen tu nábojnici,“ zašeptal.</p>
			<p class="MLP_text ParaOverride-1">„A&#160;ta je odkud?“</p>
			<p class="MLP_text ParaOverride-1">„Z&#160;jednoho stromu tam, co se to stalo.“</p>
			<p class="MLP_text ParaOverride-1">„Nic víc nemáš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„To je dost málo. Chodíš se Sejkorovou?“</p>
			<p class="MLP_text ParaOverride-1">„Už ne.“</p>
			<p class="MLP_text ParaOverride-1">„Kecáš.“</p>
			<p class="MLP_text ParaOverride-1">Na ulici někdo vykřikl: „Sparta! Sparta!“ a&#160;začal zvracet.</p>
			<p class="MLP_text ParaOverride-1">„Jak ses dostal do stanovýho městečka?“</p>
			<p class="MLP_text ParaOverride-1">Chtěl říct, že ho tam protáhl syn tajemníka národního výboru, ale Lešková ho varovala, že si je estébáci fotili a&#160;že o&#160;nich estébáci ví.</p>
			<p class="MLP_text ParaOverride-1">„Vzala mě tam jedna paní.“</p>
			<p class="MLP_text ParaOverride-1">„Paní?“ Estébák se poprvé usmál. „Myslíš tuhle samici?“ Lešková stála u&#160;ohně, pod okrajem černých šatů jí plameny olizovaly stehna. Na rozdíl od jeho předčasně zestárlého portrétu vypadala jako rozpálená divoška.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Co jsi dělal u&#160;Leška?“</p>
			<p class="MLP_text ParaOverride-1">„Ptal jsem se, jak a&#160;komu bych to auto nejlíp prodal.“</p>
			<p class="MLP_text ParaOverride-1">„Co ti řekl?“</p>
			<p class="MLP_text ParaOverride-1">„Že vo nikom neví a&#160;že ho opraví.“</p>
			<p class="MLP_text ParaOverride-1">Cosi zašramotilo ve zdi, jako by se v&#160;ní snažila ukrýt vyděšená myš, a&#160;pak napětí ve tváři Modré bundy povolilo.</p>
			<p class="MLP_text ParaOverride-1">Vstal, došel k&#160;oknu a&#160;to Michala vyvedlo trochu z&#160;míry.</p>
			<p class="MLP_text ParaOverride-1">Jak to, že ho sledují tak dlouho?</p>
			<p class="MLP_text ParaOverride-1">A&#160;proč ho nesebrali dřív?</p>
			<p class="MLP_text ParaOverride-1">A&#160;pak mu to došlo.</p>
			<p class="MLP_text ParaOverride-1">Použili ho jako vějičku, aby zjistili, kdo přenesl <span class="MLP_znak_kurziva_11b">Plán.</span></p>
			<p class="MLP_text ParaOverride-1">Vybrali si ho, protože za pár dní nasbíral víc informací, než oni dokázali za celé roky.</p>
			<p class="MLP_text ParaOverride-1">Takhle po letech chytí Otu a&#160;Leška.</p>
			<p class="MLP_text ParaOverride-1">Nepůjde o&#160;pár let v&#160;base, všem jim podělá život a&#160;jejich dětem taky. Dělá přesně to, před čím ho varoval Ota&#160;– nenechává minulost spát.</p>
			<p class="MLP_text ParaOverride-1">A&#160;to jen proto, že chce vědět, co se stalo s&#160;tátou.</p>
			<p class="MLP_text ParaOverride-1">Estébák si zapálil, vyfoukl kouř a&#160;sedl si zpátky na židli.</p>
			<p class="MLP_text ParaOverride-1">„Teď se soustřeď Může to dopadnout dobře, když to nepoděláš. To, co mi řekneš, není udání, je to jen jedna užitečná informace. Rozumíš tomu?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Znáš tohohle kluka?“</p>
			<p class="MLP_text ParaOverride-1">Na židli přistála fotka Davida s&#160;čepicí, cigaretou a&#160;smutným úsměvem.</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„To auto jsi mu půjčil, že jo?“</p>
			<p class="MLP_text ParaOverride-1">„Jaký auto?“</p>
			<p class="MLP_text ParaOverride-1">„Tvoje auto. Ve čtvrtek odpoledne.“</p>
			<p class="MLP_text ParaOverride-1">„Já…“</p>
			<p class="MLP_text ParaOverride-1">„Neboj, my už Davida máme.“</p>
			<p class="MLP_text ParaOverride-1">„Nechal jsem auto u&#160;nemocnice. Prostě se tam podělalo a&#160;já byl naštvanej a&#160;v&#160;tom rozčilení jsem zapomněl klíčky vevnitř.“</p>
			<p class="MLP_text ParaOverride-1">„Tomu sám nevěříš,“ ušklíbl se Modrá bunda.</p>
			<p class="MLP_text ParaOverride-1">„Zasekávaj se mi dveře, to víte sám…“</p>
			<p class="MLP_text ParaOverride-1">Modrá bunda se na něho výhružně podíval.</p>
			<p class="MLP_text ParaOverride-1">„Chci říct, že to byla moje chyba, a&#160;jestli si to auto někdo půjčil…“</p>
			<p class="MLP_text ParaOverride-1">„To myslíš jako kdokoli?“</p>
			<p class="MLP_text ParaOverride-1">„Jo, já nevím kdo.“</p>
			<p class="MLP_text ParaOverride-1">Estébák poklepal prsty na fotku.</p>
			<p class="MLP_text ParaOverride-1">„Davida znáš.“</p>
			<p class="MLP_text ParaOverride-1">„Trochu.“</p>
			<p class="MLP_text ParaOverride-1">„Sám jsi řekl, že to auto si mohl půjčit kdokoli. Proč ne zrovna David? To přece nemůžeš vyloučit, ne?“</p>
			<p class="MLP_text ParaOverride-1">Logika, která s&#160;pravdou neměla co dělat, v&#160;hlavě vyvolávala konejšivě zrádné hlasy:</p>
			<p class="MLP_text_-I- ParaOverride-1">Řekni, co chce, budeš mít klid a&#160;pak se všechno vysvětlí.</p>
			<p class="MLP_text ParaOverride-1">„Možná.“</p>
			<p class="MLP_text ParaOverride-1">„Ptám se, jestli si ho <span class="MLP_znak_kurziva_11b">mohl</span> půjčit.“</p>
			<p class="MLP_text ParaOverride-1">Michal neodpověděl.</p>
			<p class="MLP_text ParaOverride-1">„My ho stejně zašijem. David je tady vedle a&#160;ví, že mu nikdo nepomůže. Sám by ti řekl, že je po všem. Nebo si s&#160;ním chceš popovídat?“</p>
			<p class="MLP_text ParaOverride-1">„Ani ne.“</p>
			<p class="MLP_text ParaOverride-1">„Vážně tě tam můžu vzít. To je to nejmenší. Nebo pro něj můžu skočit.“</p>
			<p class="MLP_text ParaOverride-1">Michal dál mlčel.</p>
			<p class="MLP_text ParaOverride-1">„To, co řekneš, je jenom kousíček skládanky, ale pro tebe setsakra důležitej. Slibuju, že ti pak dám pokoj. Seberu se a&#160;odejdu. Rozumíš?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Můžu ti to udělat stokrát horší. Chceš to vidět?“ Michal neodpověděl.</p>
			<p class="MLP_text ParaOverride-1">„Možná to vidět chceš, chlapče, jak je to ještě milionkrát horší.“</p>
			<p class="MLP_text ParaOverride-1">Na další fotce byl dvůr, který Michal neznal, pytle s&#160;cementem, cihly, prkna a&#160;dva neznámí muži, jeden menší s&#160;knírkem a&#160;cigaretou, vyfocený zepředu, a&#160;jeden rozložitý chlap v&#160;zednických hadrech a&#160;s&#160;čepicí, vyfocený zezadu.</p>
			<p class="MLP_text ParaOverride-1">„Tyhle lidi znáš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ani toho prcka?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„To je Václav Havel.“</p>
			<p class="MLP_text ParaOverride-1">„Havel? Jako ten, co…“ Nemohl říct ten, co podepsal Chartu, jen vyděšeně polkl.</p>
			<p class="MLP_text ParaOverride-1">Ne, to je pitomost. Dělají si z&#160;něho blázny.</p>
			<p class="MLP_text ParaOverride-1">Ale jak pozná, že to není Havel? Nikdy Havla neviděl.</p>
			<p class="MLP_text ParaOverride-1">„Toho v&#160;těch hadrech znáš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Neříkám, že to seš ty. Je to někdo, kdo má tvoje auto.“</p>
			<p class="MLP_text ParaOverride-1">„Moje auto?“</p>
			<p class="MLP_text ParaOverride-1">„Takže víš, kdo to je?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ale je to někdo, koho znáš, ten, komu jsi půjčil auto.“</p>
			<p class="MLP_text ParaOverride-1">„Já nikomu auto nepůjčoval.“</p>
			<p class="MLP_text ParaOverride-1">„David Žák. Toho znáš, ne?“</p>
			<p class="MLP_text ParaOverride-1">„Jo.“ Donutí ho věřit, že autem jel David. Podíval se ještě jednou.</p>
			<p class="MLP_text ParaOverride-1">Je to stejná čepice? Nebyl si jistý, jen viděl, jak ta Davidova padá v&#160;davu k&#160;zemi a&#160;on běží dál.</p>
			<p class="MLP_text ParaOverride-1">Ale i&#160;kdyby nebyla jeho, ztratil ji na Vodníku, takže už nikdy nedokáže, že čepice na fotce jeho není.</p>
			<p class="MLP_text_-0-12- ParaOverride-1">Modrá bunda položil černý diktafon Tesla na židli vedle fotky a&#160;Michal si vzpomněl, co cítil, když David utíkal davem, že jejich osudy se nějak podobají, i&#160;když možná jen proto, že Davidovi zabásli tátu.</p>
			<p class="MLP_dopis_-I- ParaOverride-1">asi že nikdo nezmění&#160;– to předem daný prokletí&#160;– chápete&#160;– vy dva kreténi?</p>
			<p class="MLP_text_bez1radku_-12-0-">Přece nepošlu ke dnu jediného člověka, který je na tom jako já.</p>
			<p class="MLP_text ParaOverride-1"><span class="MLP_znak_kurziva_11b">Třeba tím zachráníš všechny ostatní,</span> řekl hlas v&#160;jeho hlavě, jenže něco na té logice nebylo v&#160;pořádku a&#160;on to věděl.</p>
			<p class="MLP_text ParaOverride-1">Estébák stiskl tlačítko, ozval se tichý šum.</p>
			<p class="MLP_text ParaOverride-1">„Uvedl byste do protokolu vaše jméno, bydliště a&#160;datum narození?“</p>
			<p class="MLP_text ParaOverride-1">„Michal Zídek, Pod Pasovskou 3, 15. 1. 1962.“</p>
			<p class="MLP_text ParaOverride-1">„Poznáváte podezřelého na fotografii?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Kdo to je?“</p>
			<p class="MLP_text ParaOverride-1">„David Žák.“</p>
			<p class="MLP_text ParaOverride-1">„Znáte ho?“</p>
			<p class="MLP_text ParaOverride-1">„Znám.“</p>
			<p class="MLP_text ParaOverride-1">„V&#160;pátek odpoledne 10. června 1987 jste nechal svůj automobil Škoda 1000&#160;MB poznávací značky PTA 3873 na parkovišti u&#160;nemocnice ve Vimperku. Proč?“</p>
			<p class="MLP_text ParaOverride-1">„Nestartovalo.“</p>
			<p class="MLP_text ParaOverride-1">„Co jste udělal, když automobil nenastartoval?!“</p>
			<p class="MLP_text ParaOverride-1">„Šel jsem domu, byl jsem utahanej, myslel jsem, že se tam vrátím druhej den.“</p>
			<p class="MLP_text ParaOverride-1">„Klíčky byly kde?“</p>
			<p class="MLP_text ParaOverride-1">„Nechal jsem je omylem v&#160;zapalování. Nefunguje mi zámek u&#160;dveří, zasekly se, byl jsem rád, že jsem je otevřel, a&#160;klíčky jsem tam nechal.“</p>
			<p class="MLP_text ParaOverride-1">„Takže váš kamarád David Žák, kterého jste identifikoval na fotografii, si vaše vozidlo mohl půjčit, že ano?“ Slovo <span class="MLP_znak_kurziva_11b">ano</span> viselo ve světle zářivek jako věčná noční můra přilákaná výkonnými reflektory.</p>
			<p class="MLP_text ParaOverride-1">„Ano, mohl.“</p>
			<p class="MLP_text ParaOverride-1">Estébák vypnul diktafon, zvedl se, zhasl a&#160;odkráčel z&#160;učebny.</p>
		</div>
</body>
</html>