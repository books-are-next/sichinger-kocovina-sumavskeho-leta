<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-44</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-44" xml:lang="cs-CZ">
		<div class="Z-kladn--textový-r-meček">
			<p id="_idParaDest-42" class="MLP_uroven2_kapitola ParaOverride-1">Američtí výsadkáři</p>
			<p class="MLP_text_bez1radku ParaOverride-1">V&#160;zatáčce nad Hrabicemi se zelenaly lísky a&#160;bezy kvetly bílými květy. Hnědý kůň se pásl v&#160;ohradě. Ohromný Leškův barák viděl Michal dnes úplně jinak, protože věděl, že ho navrhl Milan Hellner.</p>
			<p class="MLP_text ParaOverride-1">V&#160;takovém domě mohli bydlet. Třeba tady nad Hrabicemi s&#160;úžasným výhledem na Boubín a&#160;hradbu hor táhnoucí se k&#160;hranici.</p>
			<p class="MLP_text ParaOverride-1">„Je tu někdo?“ zavolal v&#160;předsíni a&#160;v&#160;přítmí chodby se objevila Lešková.</p>
			<p class="MLP_text ParaOverride-1">„Cos včera vyváděl?“</p>
			<p class="MLP_text ParaOverride-1">„Já?“</p>
			<p class="MLP_text ParaOverride-1">„Ráno se tady na tebe vyptávali dva chlapi v&#160;civilu. Představ si, že si nás vyfotili u&#160;brány na Vodníku!“</p>
			<p class="MLP_text ParaOverride-1">Ucítil něco nasládlého, domácí likér nebo griotku. Udělala krok ke světlu a&#160;její tvář mu připadala o&#160;dvacet let starší, jako by ji včera večer u&#160;svazáků vyměnila za strhanou masku.</p>
			<p class="MLP_text ParaOverride-1">„Ptali se na nějakýho kluka z&#160;Prachatic, kterýho jsem v&#160;životě neviděla.“</p>
			<p class="MLP_text ParaOverride-1">Včera se bavil se spoustou lidí a&#160;všechny si určitě ani nepamatoval.</p>
			<p class="MLP_text ParaOverride-1">„Co ještě chtěli vědět?“</p>
			<p class="MLP_text ParaOverride-1">„Jestli podporuješ fašismus, jakým autem jezdíš, jestli vím, co se stalo tvýmu tátovi… Někdy si říkám, jestli je možný, aby takoví hnusáci vůbec existovali, a&#160;najednou mi stojí ve dveřích. Cos provedl?“</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">„A&#160;to ti mám věřit?“</p>
			<p class="MLP_text ParaOverride-1">„Vážně, nic jsem neudělal.“</p>
			<p class="MLP_text ParaOverride-1">Zkoumavě si ho prohlédla. „Nějak ses včera ztratil.“</p>
			<p class="MLP_text ParaOverride-1">„Moc mě to nebavilo.“</p>
			<p class="MLP_text ParaOverride-1">„Kristýnu jsem na Vodníku neviděla.“</p>
			<p class="MLP_text ParaOverride-1">„Ona tam nakonec asi nešla.“</p>
			<p class="MLP_text ParaOverride-1">„Už ji vzali na školu?“</p>
			<p class="MLP_text ParaOverride-1">„Já nevím.“</p>
			<p class="MLP_text ParaOverride-1">Přikývla, nejspíš jí došlo, co tyhle vytáčky znamenají.</p>
			<p class="MLP_text ParaOverride-1">„Víš, že na Mohoritu prej přijela televize? Kdyby mi po včerejšku nebylo tak blbě, hned bych šla. Večer bude mecheche, co budeš dělat?“</p>
			<p class="MLP_text ParaOverride-1">„Ještě nevím.“ Zavolá Kristýně a&#160;pokusí se to vyžehlit? Nebo se někde opije? Prohibice už za chvíli skončí.</p>
			<p class="MLP_text ParaOverride-1">Jenže popíjení záviselo na tom, jestli ho Podruh založí, nebo ne.</p>
			<p class="MLP_text ParaOverride-1">„Potřeboval bych mluvit s&#160;vaším manželem.“</p>
			<p class="MLP_text ParaOverride-1">Ani se nepohnula a&#160;jeho napadlo, že když ho vyšetřujou tajní, má strach ho pustit dál.</p>
			<p class="MLP_text ParaOverride-1">Pak se ze zahrady ozval ostrý zvuk motoru a&#160;k&#160;otevřeným vratům vyrazil na motorce kluk v&#160;lesklé modré přilbě.</p>
			<p class="MLP_text ParaOverride-1">„Proč ne,“ řekla.</p>
			<p class="MLP_text_bez1radku_-12-0- ParaOverride-1">Lešek se shýbal u&#160;tyček, kolem kterých se ovíjely keříčky rajčat. Dva kroky od něj leželo kolečko s&#160;hnojem, nejspíš z&#160;ohrady jejich krásného koně.</p>
			<p class="MLP_text ParaOverride-1">„Michale, jestli jdeš kvůli Sejkorovo autu, už ho má doma.“</p>
			<p class="MLP_text ParaOverride-1">„Kolik to stálo?“</p>
			<p class="MLP_text ParaOverride-1">„Pusť to z&#160;hlavy.“</p>
			<p class="MLP_text ParaOverride-1">„Vy jste v&#160;srpnu 1968 tátovi opravoval motorku?“</p>
			<p class="MLP_text ParaOverride-1">Lešek se otočil k&#160;záhonům. „Táta chtěl zdrhnout.“</p>
			<p class="MLP_text ParaOverride-1">„Do Německa?“</p>
			<p class="MLP_text ParaOverride-1">Lešek přikývl.</p>
			<p class="MLP_text ParaOverride-1">„Ale měli jsme nový auto.“</p>
			<p class="MLP_text ParaOverride-1">„A&#160;kdyby zavřeli silnice k&#160;hranici? Na motorce mohl projet přes lesní cesty kolem Bučiny. Převez by tě i&#160;s&#160;mámou. Jenže… jsem ji nestih opravit. Pořád mu to řvalo. Dodneška si vyčítám, že jsem si na to nenašel čas.“</p>
			<p class="MLP_text ParaOverride-1">„Vy jste mu to neopravil?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Kam chtěl táta utéct?“</p>
			<p class="MLP_text ParaOverride-1">„Znáš tiskaře Randáka?“</p>
			<p class="MLP_text ParaOverride-1">„Moc ne, jednou jsem mu volal.“</p>
			<p class="MLP_text ParaOverride-1">„Hned za hranicí ve Freyungu má neteř, domluvili se, že u&#160;ní zůstanou, a&#160;pak to zkusí do Ameriky.“</p>
			<p class="MLP_text ParaOverride-1">„Proto táta přenes tajnej vojenskej plán, že jo? Aby si to v&#160;Ně­mecku posichroval. Aby měl kam jít.“</p>
			<p class="MLP_text ParaOverride-1">Lešek na něho zaraženě pohlédl.</p>
			<p class="MLP_text ParaOverride-1">Za plotem zakejhala husa a&#160;v&#160;lese zahučela motorová pila.</p>
			<p class="MLP_text ParaOverride-1">„To, co ti řeknu, Michale, jsem si dal dohromady sám. Nevím, jak to bylo, a&#160;kdyby něco, nikdy jsme o&#160;tom nemluvili. Slib mi to.“</p>
			<p class="MLP_text ParaOverride-1">„Slibuju.“</p>
			<p class="MLP_text ParaOverride-1">„Podle mě tvůj táta šlohnul ten <span class="MLP_znak_kurziva_11b">Plán</span> v&#160;práci.“</p>
			<p class="MLP_text ParaOverride-1">„To se tisklo ve Vimperku?“</p>
			<p class="MLP_text ParaOverride-1">„Ne. V&#160;tajný tiskárně ministerstva vnitra v&#160;Praze.“</p>
			<p class="MLP_text ParaOverride-1">„Tam táta přece nepracoval…“</p>
			<p class="MLP_text ParaOverride-1">„Sloužil tam jako záložák v&#160;květnu 1964. Nějakej tiskař vonemocněl, tátu tam poslali místo něj, aby tisknul na starým heidelbergu, na kterým nikdo dělat neuměl. Pak se to vyšetřovalo, ale ten tiskař, co vonemocněl, naštěstí zdrhnul, takže si mysleli, že to prones von.“</p>
			<p class="MLP_text ParaOverride-1">„Vy jste mu s&#160;tím pomohl?“</p>
			<p class="MLP_text ParaOverride-1">„Ne. Jenom říkám, jak se to mohlo stát.“</p>
			<p class="MLP_text ParaOverride-1">„Ale žádný důkazy, že to táta přenes, nejsou.“</p>
			<p class="MLP_text ParaOverride-1">„Ale jsou. Máš je doma.“</p>
			<p class="MLP_text ParaOverride-1">„Já?“</p>
			<p class="MLP_text ParaOverride-1">„Americká bitevní loď Missouri. Originál model od Rondelle, žádnej dederonskej drek, co se tady podstrkával chudákům jako já. Jednou jsem jel do Prahy a&#160;tři hodiny vystával frontu v&#160;Mladým technikovi, pořád slibovali, že přijdou Rondelly, a&#160;nakonec vybalili dva východoněmecký padělaný šmejdy. Nebo ty figurky americ­kejch výsadkářů, tys měl jenom ty. Proto ti je táta zakazoval někomu ukazovat.“</p>
			<p class="MLP_text ParaOverride-1">„Kdo mu to dal?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">Michal vyhlédl na tmavé hraniční kopce, sehnul se ke keříčku rajčat a&#160;odloupl žlutý lístek.</p>
			<p class="MLP_text ParaOverride-1">Ota mě s&#160;těmahle otázkama poslal do háje, napadlo ho.</p>
			<p class="MLP_text ParaOverride-1">Dneska ráno mě tu hledali tajný, a&#160;Lešek mi to klidně vykládá.</p>
			<p class="MLP_text ParaOverride-1">„Schovával jste s&#160;tátou protisovětský letáky. Tiskly se v&#160;kasárnách. Opravoval jste mu motorku a&#160;našteloval motor tak, aby mu výfuk zněl, jako když střílí. Tady odsud jste viděl, kde stojí ruská hlídka, a&#160;zavolal mu, aby jel k&#160;Drosselhofu, že mu musíte něco důležitýho říct…“</p>
			<p class="MLP_text ParaOverride-1">„Proč bych to dělal?“</p>
			<p class="MLP_text ParaOverride-1">„Aby vás pustili do Anglie. Druhýho září 1968 jste letěl na Goodyear Air Trophy! Jak by vás tam asi pustili? Po srpnu?“</p>
			<p class="MLP_text ParaOverride-1">„Bože, ty máš v&#160;hlavě maglajz. Víš, proč jsem tam letěl? Abych Angličanům řekl, že nejsme zbabělci, že jsme se Rusům nevzdali, že chceme bojovat.</p>
			<p class="MLP_text ParaOverride-1">Měl přijet princ William, jenže tejden předtím mu diagnostikovali porfyrii, to je jejich dědičná nemoc, takže z&#160;královský rodiny nikdo nedorazil.</p>
			<p class="MLP_text ParaOverride-1">Mluvil jsem s&#160;pár novinářema a&#160;diplomatama, ale nikoho to nezajímalo a&#160;měli strach, britská ambasáda je varovala před Čechama, co dostali povolení přiletět po srpnu do Británie.</p>
			<p class="MLP_text ParaOverride-1">Jo, schovával jsem s&#160;tátou protisovětský letáky, byli za mnou tajný, ale tvýmu tátovi jsem nic neudělal. Buď to byla nehoda, nebo to na tátu navlík někdo jinej.“</p>
			<p class="MLP_text ParaOverride-1">„Kdo?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Mně je jasný, že toho člověka nikdo neodsoudí, jen chci vědět, kdo to udělal.“</p>
			<p class="MLP_text ParaOverride-1">„Michale, musíš mi věřit.“</p>
			<p class="MLP_text ParaOverride-1">„Proč jste se pohádali se Sejkorou?“</p>
			<p class="MLP_text ParaOverride-1">Lešek zrudl a&#160;Michal dostal strach, že už mu jednu vrazí. Ale Lešek se ovládl, strčil ruce do kapes a&#160;vzdychl si.</p>
			<p class="MLP_text ParaOverride-1">„Přezdívali jste mu Zákeřník? Co vám udělal?“</p>
			<p class="MLP_text ParaOverride-1">„Nemám právo ti to říct.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Protože jde o&#160;Kristýnu. Hele,“ nadechl se a&#160;Michal věděl, že se Lešek musí hodně přemáhat, aby nevytáhl sevřené pěsti z&#160;kapes. „Mám takovej pocit, že jsem ti toho řekl až moc. Radši se seber a&#160;vypadni.“</p>
		</div>
</body>
</html>