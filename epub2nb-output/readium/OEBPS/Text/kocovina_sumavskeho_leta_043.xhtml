<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-40</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-40" xml:lang="cs-CZ">
		<div class="Z-kladn--textový-r-meček">
			<p id="_idParaDest-38" class="MLP_uroven2_kapitola ParaOverride-1">Malý Vinnetou</p>
			<p class="MLP_text_bez1radku ParaOverride-1">Před měsícem byl Michal u&#160;sazeče Kasla pro grafické návrhy, na které si vzpomněla máma. Stejně jako tehdy si Kasl kreslil u&#160;stolu, jen z&#160;otevřeného okna dnes vyhrávala osamělá pionýrská trumpeta.</p>
			<p class="MLP_text ParaOverride-1">„Pane Kasl, nedal byste mi dvě piva?“</p>
			<p class="MLP_text ParaOverride-1">„To víš, že jo, Michale, jsou ve vaně.“</p>
			<p class="MLP_text ParaOverride-1">„Peníze mám.“</p>
			<p class="MLP_text ParaOverride-1">„Nic mi nedávej. Ale skleničku mám čistou asi jenom jednu, tu vod hořčice.“</p>
			<p class="MLP_text ParaOverride-1">„To je dobrý, já skleničku nepotřebuju.“</p>
			<p class="MLP_text ParaOverride-1">„A&#160;slib mi, že si dáš ty piva jen dvě.“</p>
			<p class="MLP_text ParaOverride-1">„Slibuju, pane Kasl.“</p>
			<p class="MLP_text ParaOverride-1">Michal se nahnul nad vanou, vytáhl dvě lahve ledového platana, největší poklad dočasné prohibice, a&#160;otřel je ručníkem.</p>
			<p class="MLP_text ParaOverride-1">Na chodbě u&#160;zdi stála police s&#160;knihami, které Kasl už desítky let graficky upravoval pro Klub poezie. Horní řada začínala Hrubínem a&#160;končila Šiktancovou sbírkou <span class="MLP_znak_kurziva_11b">Adam a&#160;Eva,</span> kterou znal Michal díky Karlu Crhovi nazpaměť:</p>
			<p class="MLP_verse_-I-_-12-12- ParaOverride-1">Nedýchala. Hlavu v&#160;klíně, slyšela ho,<br/>jak v&#160;ní dýchá. Jak v&#160;ní vzlyká. Jak<br/>v&#160;ní prosí. Jak v&#160;ní číhá na kohosi,<br/>po kom zůstal vlas či zmínka. Po kom<br/>kůže hříbětinka. Slyšela ho. Jak v&#160;ní<br/>kleká. Jak se smeká. Jak se svléká<br/>z&#160;vin a&#160;lží a&#160;darmých slibů. Slyšela ho.<br/>Jako řeka, která slyší tonout rybu&#160;–&#160;–&#160;–</p>
			<p class="MLP_text ParaOverride-1">Slyší mě takhle Kristýna?</p>
			<p class="MLP_text ParaOverride-1">Kdybych aspoň nezapomněl na její dopis ze školy. Nemůžu mít hlavu plnou toho, co se stalo tátovi, to mě jednoho dne může úplně zničit.</p>
			<p class="MLP_text ParaOverride-1">„Našels je?“</p>
			<p class="MLP_text ParaOverride-1">„Jo, jsou krásně vychlazený.“</p>
			<p class="MLP_text ParaOverride-1">„Víš, co si pamatuju? Jednou sis cestou ze školy četl <span class="CharOverride-2">Ohníček</span> a&#160;hrozně ses při tom smál. Vůbec jsi nevnímal, co se kolem tebe děje. Ta stránka musela být krásně udělaná, když tě tak pohltila.“</p>
			<p class="MLP_text ParaOverride-1">„To byl asi <span class="CharOverride-2">Malej Vinnetou</span>.“</p>
			<p class="MLP_text ParaOverride-1">„Mám tu starý ročníky, kdybys chtěl.“</p>
			<p class="MLP_text ParaOverride-1">„Možná někdy. Nevíte, kde chtěl táta stavět?“</p>
			<p class="MLP_text ParaOverride-1">„Já ani nevím, že chtěl stavět.“</p>
			<p class="MLP_text ParaOverride-1">„Našel jsem tuhle fotku.“ Michal sáhl do montérek. „Tady vzadu je napsáno <span class="CharOverride-2">Lomcovák</span>.“</p>
			<p class="MLP_text ParaOverride-1">„Jo, o&#160;tom tenkrát v&#160;hospodě furt vykládali.“</p>
			<p class="MLP_text ParaOverride-1">„O&#160;čem?“</p>
			<p class="MLP_text ParaOverride-1">„Že Lešek poletí do Anglie.“</p>
			<p class="MLP_text ParaOverride-1">„Do Anglie?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">Michal si vzpomněl na výstřižky, které přinesla Hanka Crhová. „Nesouviselo to s&#160;královnou?“</p>
			<p class="MLP_text ParaOverride-1">„O&#160;královně mluvili, přišlo mi to divný, asi proto si to pamatuju. Víš, kdo by o&#160;tom mohl něco vědět?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Nějakej lampasák.“</p>
			<p class="MLP_text ParaOverride-1">„Lampasák? To myslíte vážně?“</p>
			<p class="MLP_text ParaOverride-1">„Michale, v&#160;osmašedesátým se tady spousta důstojníků zachovala jako hrdinové. Rusy nepustili do kasáren, dokud nepřišel rozkaz se vzdát. A&#160;pak je jejich kamarádi u&#160;čistek potopili.</p>
			<p class="MLP_text ParaOverride-1">Byli to stateční chlapi, co si našli práci už jen v&#160;lese nebo jako závozníci. Občas je vidím v&#160;hospodě, do jednoho jsou z&#160;nich trosky.“</p>
			<p class="MLP_text ParaOverride-1">Z&#160;náměstí se ozvala pronikavá melodie:</p>
			<p class="MLP_text ParaOverride-1">„Není to trumpeta z&#160;Romance pro křídlovku?“</p>
			<p class="MLP_text ParaOverride-1">„Asi.“ Michala ani nepřekvapilo, že Kasl i&#160;uprostřed Setkání mládeže myslí na Hrubína. „Nemohl táta něco schovávat?“</p>
			<p class="MLP_text ParaOverride-1">„Myslíš letáky?“</p>
			<p class="MLP_text ParaOverride-1">„Jaký letáky?“</p>
			<p class="MLP_text ParaOverride-1">„Ty, co se tu v&#160;osmašedesátým tiskly proti Rusákům.“</p>
			<p class="MLP_text ParaOverride-1">„U&#160;nás v&#160;tiskárnách?“</p>
			<p class="MLP_text ParaOverride-1">„Ne, vojáci měli v&#160;kasárnách vlastní tiskárnu. Možná jim táta připravoval sazbu. Prsty v&#160;tom měl určitě Suez.“</p>
			<p class="MLP_text ParaOverride-1">„Takovej ten tlustej lampasák, co tak chlastá?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Ti ostatní na fotce v&#160;tom taky jeli?“</p>
			<p class="MLP_text ParaOverride-1">„Řekl bych, že jo, drželi při sobě.“</p>
			<p class="MLP_text ParaOverride-1">„Nějak mi nejde do hlavy, že se táta kamarádil se Sejkorou.“</p>
			<p class="MLP_text ParaOverride-1">„Chodili spolu do školy, ale pak se pohádali kvůli nějaký fotce. Sejkora byl na tvýho tátu hrozně vytočenej.“</p>
			<p class="MLP_text ParaOverride-1">„Co to bylo za fotku?“</p>
			<p class="MLP_text ParaOverride-1">„Michale, já se mezi ně nepletl.“</p>
			<p class="MLP_text ParaOverride-1">„Tak děkuju. I&#160;za to pivo.“</p>
			<p class="MLP_text ParaOverride-1">„Nemáš zač. Vrátíš se do tiskárny?“</p>
			<p class="MLP_text ParaOverride-1">„Možná.“ Otočil se ke knihovně. Jestli má nějaká práce smysl, tak tahle. Tolik obyčejných lidí v&#160;tomhle městě to ví, jen já se radši plácám ve výkopech, smrdím jak tchoř a&#160;chci si připadat jako někdo, kdo hledá pravdu.</p>
			<p class="MLP_text_bez1radku_-12-0- ParaOverride-1">„Fakt docela páchneš,“ přivítal ho na lavičce David. „Ale za pivsona rozhodně dík.“</p>
			<p class="MLP_text ParaOverride-1">„Nemáš zač.“</p>
			<p class="MLP_text ParaOverride-1">„Aspoň že nesmrdíš po šumavským. Včera jsem se napil toho vaše narkotickýho lektvaru a&#160;měl jsem pocit, že jsem u&#160;nás v&#160;Prachaticích na starým hřbitově u&#160;hrobu jednoho muslima… šílený.“</p>
			<p class="MLP_text ParaOverride-1">„Našels tu čepici?“</p>
			<p class="MLP_text ParaOverride-1">„Ne, a&#160;to mě mrzí, je po tátovi.“</p>
			<p class="MLP_text ParaOverride-1">„Už sis vzpomněl na tu básničku?“</p>
			<p class="MLP_text ParaOverride-1">„Ani náhodou. O&#160;čem byla?“</p>
			<p class="MLP_text ParaOverride-1">„O&#160;lidech, co tady nemaj šanci. Byl tam dobrej rým&#160;– Wiesenhof a&#160;Gorbačov.“</p>
			<p class="MLP_text ParaOverride-1">„Jo tohle…, občas mě něco napadne. Víš, myslel jsem i&#160;na takovou povídku o&#160;tom klukovi, co tam zalez a&#160;umřel.“</p>
			<p class="MLP_text ParaOverride-1">„Vážně?“</p>
			<p class="MLP_text ParaOverride-1">„Jo.“ David se napil. „Hele, kdybys tak viděl, co jsem včera vyvedl.“</p>
			<p class="MLP_text ParaOverride-1">„Já se taky překonával, vylomil jsem zámek v&#160;jedný stáji.“</p>
			<p class="MLP_text ParaOverride-1">„To já zas někoho poblil. A&#160;z&#160;toho bude průser, kamaráde. Nej­horší je, že to samý udělal už můj táta.“</p>
			<p class="MLP_text ParaOverride-1">„A&#160;tvůj táta dělá co?“</p>
			<p class="MLP_text ParaOverride-1">„Sedí.“</p>
			<p class="MLP_text ParaOverride-1">„Počkej… jako…?“</p>
			<p class="MLP_text ParaOverride-1">„Jo, jako v&#160;base.“</p>
			<p class="MLP_text ParaOverride-1">„A&#160;co provedl?“</p>
			<p class="MLP_text ParaOverride-1">„Nic. Vážně nic neudělal a&#160;je za katrem. Tomu nikdo nevěří, že jo, všichni si myslí, že něco udělat musel.“</p>
			<p class="MLP_text ParaOverride-1">„Já tomu věřím.“</p>
			<p class="MLP_text ParaOverride-1">Dole na silnici do Pasova zatroubil německý kamion, na kraji vozovky se kousek od dílny kanalizací zaleskla světle zelená simca a&#160;před ní pokuřoval muž v&#160;civilu.</p>
			<p class="MLP_text ParaOverride-1">„Vidíš toho chlápka?“</p>
			<p class="MLP_text ParaOverride-1">„Jo,“ řekl David.</p>
			<p class="MLP_text ParaOverride-1">„Myslíš, že je to tajnej?“</p>
			<p class="MLP_text ParaOverride-1">„Možná jo. U&#160;nás ti blbouni taky hlídali. Cos provedl?“</p>
			<p class="MLP_text ParaOverride-1">„To ještě nevím, ale radši se vypařím.“</p>
			<p class="MLP_text ParaOverride-1">„A&#160;kam?“</p>
			<p class="MLP_text ParaOverride-1">„Někam nad město. Ale sklepama, ti kreténi budou hlídat všude.“</p>
			<p class="MLP_text ParaOverride-1">„Můžu s&#160;tebou?“</p>
			<p class="MLP_text ParaOverride-1">Michal přikývl a&#160;z&#160;rozkvetlé zahrady vyrazil do tmavé, plísní prosycené chodby. Doufal, že až vyleze nad nemocnicí, bude mezi kasárnami a&#160;Drosselhofem vyspávat někdo, kdo ví, co je <span class="CharOverride-2">Lomcovák</span>, i&#160;to, co tenkrát táta schoval.</p>
		</div>
</body>
</html>