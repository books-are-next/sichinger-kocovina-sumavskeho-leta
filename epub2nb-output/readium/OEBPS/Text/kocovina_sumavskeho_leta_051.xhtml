<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-48</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-48" xml:lang="cs-CZ">
		<div class="Z-kladn--textový-r-meček">
			<p id="_idParaDest-46" class="MLP_uroven2_kapitola ParaOverride-1">Šeptající korálky</p>
			<p class="MLP_text_bez1radku ParaOverride-1">Když Kristýna jako dítě kreslila u&#160;strejdy, oblohu vždycky posela hvězdami, přestože v&#160;Praze na nočním nebi žádné nesvítily. A&#160;když pak Petra přijela do Vimperka, večer co večer vyhlížely z&#160;balkonu na nekonečné šumavské nebe poseté zářícími hvězdami.</p>
			<p class="MLP_text ParaOverride-1">Kristýna už dvakrát stiskla tlačítko výtahu, ale ten trčel někde nahoře.</p>
			<p class="MLP_text ParaOverride-1">Kdybych si aspoň vzala cigarety, napadlo ji, a&#160;vydala se po temném schodišti paneláku ozářeném blikajícími světly.</p>
			<p class="MLP_text ParaOverride-1">Strejda se očima a&#160;ústy podobal tátovi, ale měl kudrnatější vlasy a&#160;větší pivní břicho, které se mu roztékalo zpod bílého nátělníku až pod pruhované trenýrky. Nohy připomínaly nožičky stolku podpírající těžké akvárium. Od její poslední návštěvy celý opuchl.</p>
			<p class="MLP_text ParaOverride-1">„Kristýno? Co tu děláš?“</p>
			<p class="MLP_text ParaOverride-1">„Přišla jsem vám něco říct.“</p>
			<p class="MLP_text ParaOverride-1">„Tak pojď.“</p>
			<p class="MLP_text ParaOverride-1">Kuchyni odděloval korálkový závěs, o&#160;kterém teta hodiny nadšeně vykládala, když ho konečně sehnala. Teď korálky cosi zašeptaly, když jimi Kristýna prošla.</p>
			<p class="MLP_text ParaOverride-1">V&#160;televizi právě běžel pořad o&#160;politice, za moderátorem visela ohromná fotografie Michaila Gorbačova. A&#160;na stolku před televizí stála lahev myslivecké.</p>
			<p class="MLP_text ParaOverride-1">Tady seděla Petra a&#160;smála se, když se jí u&#160;snídaně rozteklo vajíčko.</p>
			<p class="MLP_text ParaOverride-1">Třeba tu už nikdy sedět nebude.</p>
			<p class="MLP_text ParaOverride-1">„Přivez tě táta?“</p>
			<p class="MLP_text ParaOverride-1">„Přijela jsem stopem.“</p>
			<p class="MLP_text ParaOverride-1">Už za deset minut jí zastavil mladík a&#160;pozval na oběd do zlešické hospody. Navrhl, aby pro něho malovala orchestriony, protože má adresy všech členů fanklubu místního orchestrionu.</p>
			<p class="MLP_text_-I- ParaOverride-1">Takže máme přes sto potenciálních zákazníků.</p>
			<p class="MLP_text ParaOverride-1">Kristýna namítla, že stroje nemaluje, ale vzal si její telefonní číslo a&#160;vnutil jí svoje s&#160;tím, že ji zaměstná jako brigádnici a&#160;za každý obraz jí dá dva tisíce. Ta nabídka jí připadala stejně neskutečná jako kuchyně pražského paneláku, kde za okny nesvítí hvězdy, ale světla jiných bytů a&#160;v&#160;nich jsou jasně vidět lidé podobní přeludům.</p>
			<p class="MLP_text ParaOverride-1">„Teta tu není?“</p>
			<p class="MLP_text ParaOverride-1">„Jela na pár dní k&#160;příbuznejm.“ Strejda si těžce vzdychl. „Je toho na nás nějak moc. Dáš si něco k&#160;pití?“</p>
			<p class="MLP_text ParaOverride-1">„Ne, děkuju.“</p>
			<p class="MLP_text ParaOverride-1">„Ani něco k&#160;jídlu, rybičky nebo paštiku?“</p>
			<p class="MLP_text ParaOverride-1">„Ne, vážně ne.“ V&#160;prosklené stěně stály fotky z&#160;dovolené, strejda, teta a&#160;Petra na Lipně, a&#160;na zdi proti ní visel obrázek, který malovala Petra&#160;– obrovská hnědá želva v&#160;červeném písku.</p>
			<p class="MLP_text ParaOverride-1">„Napsala mi Petra.“</p>
			<p class="MLP_text ParaOverride-1">„Vážně?“</p>
			<p class="MLP_text ParaOverride-1">„Jo. Oba vás má ráda a&#160;bude studovat němčinu.“</p>
			<p class="MLP_text ParaOverride-1">„V&#160;Ramsteinu? Ona tam chce zůstat!?“</p>
			<p class="MLP_text ParaOverride-1">Kristýna přikývla.</p>
			<p class="MLP_text ParaOverride-1">„Máš ten dopis tady?“</p>
			<p class="MLP_text ParaOverride-1">„Ne, jela jsem dost narychlo.“</p>
			<p class="MLP_text ParaOverride-1">„Jo, asi by nebylo bezpečný tahat ho s&#160;sebou. Ví táta, že jsi tady?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Říkala Petra někdy, proč utekla?“</p>
			<p class="MLP_text ParaOverride-1">„Ne,“ zalhala.</p>
			<p class="MLP_text ParaOverride-1">„Tady měla všechno. Voják bundeswehru. My se z&#160;toho už nevzpamatujem.“ Na své nevzpamatování si nalil panáka myslivecké. „Nedáš si taky?“</p>
			<p class="MLP_text ParaOverride-1">„Děkuju, ale ne.“</p>
			<p class="MLP_text ParaOverride-1">„Víš, kdy se Petra změnila? Když se od vás vrátila z&#160;prázdnin.“ Napil se. „To už nepude spravit. Vona nemá tátu u&#160;VB, co za ni všechno vyžehlí. Volám mu, že se mi ztratila dcera, a&#160;víš, co mi řekne? Že má fofr, protože musí na poradu!“</p>
			<p class="MLP_text ParaOverride-1">„Táta toho má nad hlavu. Je u&#160;nás Mohorita,“ namítla, protože byla zvyklá tátu bránit.</p>
			<p class="MLP_text ParaOverride-1">„My nejsme ani ve straně. Jsme jen normální lidi, co se před tím svinstvem chtějí schovat a&#160;nějak přežít. Byli jsme rodina, všechno nám fungovalo. Vidíš tamhletu fotku? Víš vůbec, jak jsem se seznámil s&#160;tetou?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Na hasičským bále. Poprosil jsem ji o&#160;tanec, sevřel v&#160;náručí a&#160;řekl, že ji už nikdy nepustím. Ale tenhle tejden to skončilo. Petra nás podrazila. Teď už rodina nejsme a&#160;nikdy nebudem.“</p>
			<p class="MLP_text ParaOverride-1">„Mně je to vážně moc líto.“</p>
			<p class="MLP_text ParaOverride-1">„Jo. Tý vaší skvělý famílii se už nikdy nevyrovnáme,“ vzdychl si a&#160;znovu se napil. „Napadlo tě někdy, co je vaše rodina zač?“ Došel ke knihovně, sáhl po fotoalbu a&#160;podal jí pohlednici s&#160;vimperským zámkem. „Tvoje máma se s&#160;tetou kamarádila, tohle jí tenkrát poslala.“</p>
			<p class="MLP_text_-0-12- ParaOverride-1">Kristýna pohlednici otočila a&#160;poznala mámino písmo:</p>
			<p class="MLP_dopis_bez1radku_-I- ParaOverride-1">10. srpna 1968</p>
			<p class="MLP_dopis_bez1radku_-I- ParaOverride-1">&#160;</p>
			<p class="MLP_dopis_-I- ParaOverride-1">ahoj Hani</p>
			<p class="MLP_dopis_-I- ParaOverride-1">jsem poprvé ve Vimperku</p>
			<p class="MLP_dopis_-I- ParaOverride-1">je to tady pořádně divoký</p>
			<p class="MLP_dopis_-I- ParaOverride-1">to bys nevěřila</p>
			<p class="MLP_dopis_-I- ParaOverride-1">máničky, muzika</p>
			<p class="MLP_dopis_-I- ParaOverride-1">a&#160;šílený bylinný víno, co pije prezident</p>
			<p class="MLP_dopis_-I- ParaOverride-1">škoda že tu nejsi</p>
			<p class="MLP_dopis_-I- ParaOverride-1">ahoj</p>
			<p class="MLP_dopis_-I- ParaOverride-1"><span class="MLP_znak_kurziva_11b">Eva</span></p>
			<p class="MLP_text_-12-0- ParaOverride-1">„Co to znamená?“</p>
			<p class="MLP_text ParaOverride-1">„Dej si to dohromady a&#160;pochopíš, co jste za rodinu, a&#160;jak je tvůj táta zákeřnej,“ rozesmál se. „Jo. Zákeřnej. Víš vůbec vo tý fotce?“</p>
			<p class="MLP_text ParaOverride-1">„Vo jaký fotce?“</p>
			<p class="MLP_text ParaOverride-1">„Jednou si z&#160;něj jeho kamarád udělal takovou legraci.“</p>
			<p class="MLP_text ParaOverride-1">„Jakou?“</p>
			<p class="MLP_text ParaOverride-1">„Tak ty to nevíš. To je vážně dobrý.“ Hodil do sebe panáka a&#160;ze stolu vytáhl černobílou fotografii.</p>
			<p class="MLP_text ParaOverride-1">„Podívej se sama.“</p>
			<p class="MLP_text ParaOverride-1">Kristýna sáhla po fotce a&#160;cítila, jak jí buší srdce.</p>
			<p class="MLP_text ParaOverride-1">Na fotce byl roh hotelu Zlatá hvězda, obrovský pámelník a&#160;zeď základní školy československo-sovětského přátelství, do které chodila.</p>
			<p class="MLP_text ParaOverride-1">„Ale na tý fotce nikdo není.“</p>
			<p class="MLP_text ParaOverride-1">„Přesně. Ty vůbec nechápeš, jak ti lžou!“</p>
			<p class="MLP_text ParaOverride-1">Vstala.</p>
			<p class="MLP_text ParaOverride-1">„Asi radši půjdu.“</p>
			<p class="MLP_text ParaOverride-1">„Jasně, jen si jdi. Vrať se do tý svý prolhaný šťastný rodiny.“</p>
			<p class="MLP_text ParaOverride-1">Korálky za ní cosi znovu zašeptaly. S&#160;pohlednicí a&#160;fotkou vyšla do setmělé chodby, v&#160;níž blikalo jen světélko podobné plamínkům cigaret, které kouřívaly s&#160;Petrou, když vysedávaly na balkoně jejich nádherného domu a&#160;dívaly se na nekonečnou oblohu plnou zářících hvězd.</p>
		</div>
</body>
</html>