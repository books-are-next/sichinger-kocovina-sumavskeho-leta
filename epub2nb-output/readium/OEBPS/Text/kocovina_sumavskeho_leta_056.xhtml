<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-53</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-53" xml:lang="cs-CZ">
		<div class="Z-kladn--textový-r-meček">
			<p id="_idParaDest-51" class="MLP_uroven2_kapitola ParaOverride-1">Pravěké bytosti</p>
			<p class="MLP_text_bez1radku ParaOverride-1">Na poškrábané lino dopadalo sluneční světlo. Ruka přivázaná k&#160;radiátoru bolela. Krk tuhnul. Do pravého lýtka se zakusovala křeč.</p>
			<p class="MLP_text ParaOverride-1">V&#160;ranním světle si Michal konečně prohlédl své vězení. V&#160;levém rohu visel Gustáv Husák a&#160;černá krabička školního rozhlasu, v&#160;pravém Školní řád a&#160;Burianův obraz pravěkých lidí v&#160;jeskyni, s&#160;rukama zoufale nataženýma k&#160;plamenům.</p>
			<p class="MLP_text ParaOverride-1">Křeč ustoupila, natáhl si nohy. Zdálo se mu o&#160;táboře na Lipně, kde stany zatopila voda, a&#160;jediný, kdo s&#160;ním zůstal na palandě, i&#160;když voda stoupala, byla Hanka Crhová.</p>
			<p class="MLP_text ParaOverride-1">Včera přiznal, že ji zná. Bylo to udání, nebo ne?</p>
			<p class="MLP_text ParaOverride-1">A&#160;co měl říct, když je měli na fotce, a&#160;ještě k&#160;tomu s&#160;ním dělala v&#160;tiskárně?</p>
			<p class="MLP_text ParaOverride-1">Jaké fotky vytáhnou dneska?</p>
			<p class="MLP_text ParaOverride-1">Nabourané auto? Tiskaře Kasla? Nebo konečně dojde na Otu a&#160;Leška?</p>
			<p class="MLP_text ParaOverride-1">Na ulici zatroubil náklaďák, nejspíš na nějakou krásnou holku, kterých v&#160;ulicích korzovaly stovky.</p>
			<p class="MLP_text ParaOverride-1">Kristýna ještě spí. Nebo stojí na balkoně a&#160;zachraňuje vosy.</p>
			<p class="MLP_text ParaOverride-1">Měl žízeň, natáhl se po zelené plechové konvičce na parapetu, i&#160;když mu sval v&#160;pravé ruce skoro praskl.</p>
			<p class="MLP_text ParaOverride-1">Ale nebyla v&#160;ní ani kapka vody, jen drobná zrnka černé země, která se na něj valila včera ráno… a&#160;vlastně celé ty roky.</p>
			<p class="MLP_text ParaOverride-1">I&#160;proto se dveře otevřely.</p>
			<p class="MLP_text_bez1radku_-12-0- ParaOverride-1">Estébák byl starší i&#160;tlustší než ten v&#160;noci. Nebyl oholený, světlou košili s&#160;tvrdým límcem měl vykasanou přes kalhoty a&#160;pod límcem se mu táhla tmavá skvrna.</p>
			<p class="MLP_text ParaOverride-1">Usedl na židli, na které včera seděl Modrá bunda. Táhlo z&#160;něj pivo a&#160;cigarety&#160;– a&#160;samozřejmě si přinesl hromadu fotek.</p>
			<p class="MLP_text ParaOverride-1">Začal Bihárym.</p>
			<p class="MLP_text ParaOverride-1">„To je ten cigoš, co tady vobehrává všechny v&#160;kartách?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Jak to dělá?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Tebe to nezajímá?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Říkal jsi, že prodáváš auto.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Je starý.“</p>
			<p class="MLP_text ParaOverride-1">„Jo, já ho viděl, a&#160;proto mě zajímá, co z&#160;toho plyne.“</p>
			<p class="MLP_text ParaOverride-1">„A&#160;co z&#160;toho plyne?“ řekl Michal popleteně.</p>
			<p class="MLP_text ParaOverride-1">„Že budeš potřebovat nový. Proč bys ho nevyhrál v&#160;kartách?“</p>
			<p class="MLP_text ParaOverride-1">Tohle Michala opravdu nenapadlo.</p>
			<p class="MLP_text ParaOverride-1">„Nemá Biháry nějaký sprostý karty?“</p>
			<p class="MLP_text ParaOverride-1">„Sprostý karty?“</p>
			<p class="MLP_text ParaOverride-1">„Tak vidíš.“</p>
			<p class="MLP_text ParaOverride-1">„Co vidím?“</p>
			<p class="MLP_text ParaOverride-1">„Co z&#160;toho vyplývá.“</p>
			<p class="MLP_text ParaOverride-1">„A&#160;co z&#160;toho vyplývá?“</p>
			<p class="MLP_text ParaOverride-1">„Že bys je chtěl taky, když tě to tak zajímá.“</p>
			<p class="MLP_text ParaOverride-1">„Mě to nezajímá.“</p>
			<p class="MLP_text ParaOverride-1">„Tak proč se na to ptáš?“</p>
			<p class="MLP_text ParaOverride-1">„Biháry žádný sprostý karty nemá.“</p>
			<p class="MLP_text ParaOverride-1">Na další fotce spatřil Michal vysokého svazáka ve vytahané svazácké košili s&#160;vlaječkou ZO SSM BARDEJOV v&#160;ruce.</p>
			<p class="MLP_text ParaOverride-1">„Toho neznám.“</p>
			<p class="MLP_text ParaOverride-1">„Jasně, že ho neznáš, to budeš vopakovat do aleluja, to z&#160;toho, co předvádíš, jasně vyplývá. Radši mi řekni, jak je možný, že má ten syčák tolik peněz?“ Poklepal prsty po fotce a&#160;Michal konečně poznal Podruha navlečeného ve svazácké košili.</p>
			<p class="MLP_text ParaOverride-1">„Prodal barák po dědovi.“</p>
			<p class="MLP_text ParaOverride-1">„A&#160;co z&#160;toho vyplývá?“</p>
			<p class="MLP_text ParaOverride-1">Možná měl Michal při tom neustálém opakování získat pocit, že jeho činy rodí nějaké hrozivé dalekosáhlé důsledky, ale najednou mu to připadalo jako fraška.</p>
			<p class="MLP_text ParaOverride-1">Všechno na estébákovi působilo nějak šejdrem. Nezdálo se, že je opilý, slova ale vyslovoval jako po mrtvici.</p>
			<p class="MLP_text ParaOverride-1">Co když to na něho jenom hraje?</p>
			<p class="MLP_text ParaOverride-1">„Já ti řeknu, kam to vede: K&#160;někomu, koho si platíš, aby ti dával informace.“</p>
			<p class="MLP_text ParaOverride-1">„Já si nikoho neplatím.“</p>
			<p class="MLP_text ParaOverride-1">„Co ale vyplývá z&#160;toho, že mi lžeš?“</p>
			<p class="MLP_text ParaOverride-1">„Já nelžu.“</p>
			<p class="MLP_text ParaOverride-1">„Řekl jsi, že si nikoho neplatíš, aby ti dával informace.“</p>
			<p class="MLP_text ParaOverride-1">„Ne, nikoho si neplatím.“</p>
			<p class="MLP_text ParaOverride-1">„Za informace, to jsi zapomněl říct.“</p>
			<p class="MLP_text ParaOverride-1">„Nikoho si za informace neplatím.“</p>
			<p class="MLP_text ParaOverride-1">„Nikoho?“</p>
			<p class="MLP_text ParaOverride-1">„Ne, nikoho.“</p>
			<p class="MLP_text ParaOverride-1">Zíral do tváře desetiletého Lojzy v&#160;hodobožových kalhotách, kterému u&#160;silnice do Hrabic podával stokorunu a&#160;bral si nábojnici, tu, kterou mu při výslechu sebral Modrá bunda.</p>
			<p class="MLP_text ParaOverride-1">„Děláš mu to do zadku?“</p>
			<p class="MLP_text ParaOverride-1">Nejradši by mu tu fotku narval do ksichtu. Cítil, jak mu mezi prsty praská elektřina.</p>
			<p class="MLP_text ParaOverride-1">„Co z&#160;toho plyne, už víš. Plyne z&#160;toho pravda.“</p>
			<p class="MLP_text ParaOverride-1">Jo, pravda sestává z&#160;fotek, na kterých je každý, koho chtějí potopit, a&#160;dělá to, co chtějí, aby dělal.</p>
			<p class="MLP_text ParaOverride-1">Zvony kostela odbily desátou, takže ho tu drželi už čtrnáct hodin.</p>
			<p class="MLP_text ParaOverride-1">„Nemohl bych dostat napít?“</p>
			<p class="MLP_text ParaOverride-1">„Napít?“ Tahle otázka estébáka zaskočila. „Tak jo. Ale je deset, máme poradu. Ale neboj se, já se vrátím, to z&#160;toho jasně vyplývá.“ Vydal se ke dveřím a&#160;na prahu se otočil:</p>
			<p class="MLP_text ParaOverride-1">„Víš, že bys tady ani nemusel bejt?“</p>
			<p class="MLP_text ParaOverride-1">Ze všech otázek byla tahle určitě nejlepší.</p>
			<p class="MLP_text ParaOverride-1">„Nemohl byste mě teda pustit?“</p>
			<p class="MLP_text ParaOverride-1">„Mohl. Ale nemám klíč od těch želízek,“ řekl estébák a&#160;odešel.</p>
		</div>
</body>
</html>