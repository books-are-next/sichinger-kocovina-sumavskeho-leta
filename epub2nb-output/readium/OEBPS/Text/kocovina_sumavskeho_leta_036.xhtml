<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-33" xml:lang="cs-CZ">
		<div class="Z-kladn--textový-r-meček">
			<p id="_idParaDest-31" class="MLP_uroven2_kapitola ParaOverride-1">Militantní kouzla</p>
			<p class="MLP_text_bez1radku ParaOverride-1">Nad nápisem 38&#160;LET MLÁDEŽNICKÉ ORGANIZACE visela nad vchodem stanového městečka obrovská rudá hvězda a&#160;za ní se na západě sbíraly temné bouřkové mraky. Fronta se táhla ke stolku, odkud svazáci dohlíželi z&#160;plastových židlí, aby dovnitř nepronikl jediný provokatér.</p>
			<p class="MLP_text ParaOverride-1">Všichni ve frontě před Michalem měli na košilích zelené odznaky s&#160;počtem ročníků, které navštívili, nebo cedulku <span class="MLP_znak_kurziva_11b">Účastník SMŠ.</span> Ze stanového městečka tu a&#160;tam vyšlehly plameny ohňů i&#160;riffy elektrických kytar.</p>
			<p class="MLP_text ParaOverride-1">Michal se konečně ocitl u&#160;stolku, za nimž seděl brýlatý svazák.</p>
			<p class="MLP_text ParaOverride-1">„Kampak?“</p>
			<p class="MLP_text ParaOverride-1">„Dovnitř.“</p>
			<p class="MLP_text ParaOverride-1">„A&#160;průkazku?“</p>
			<p class="MLP_text ParaOverride-1">„Nechal jsem ji ve stanu.“</p>
			<p class="MLP_text ParaOverride-1">„To říkaj všichni. A&#160;ty navíc ani nevypadáš jako svazák. Vypadni.“</p>
			<p class="MLP_text ParaOverride-1">Michal se otočil a&#160;vydal se k&#160;silnici, jenže po třech krocích uviděl ve frontě syna tajemníka městského úřadu.</p>
			<p class="MLP_text ParaOverride-1">„Ahoj, Petře. Nemůžeš mě nějak dostat dovnitř?“</p>
			<p class="MLP_text ParaOverride-1">„To bych tam mohl taky protáhnout Ronalda Reagana.“</p>
			<p class="MLP_text ParaOverride-1">„Můžem se nějak dohodnout.“</p>
			<p class="MLP_text ParaOverride-1">„My dva? To mě fakt eště nenapadlo.“</p>
			<p class="MLP_text ParaOverride-1">„Vím, kde bude zejtra Podruh pouštět chlup.“</p>
			<p class="MLP_text ParaOverride-1">„Podruh bude zejtra chlemtat vodu z&#160;první louže, kterou najde. Ta smažka si prej sehnala pytel prášků.“</p>
			<p class="MLP_text ParaOverride-1">„To přežije, dal si už dva Mozky. Šlo by to?“</p>
			<p class="MLP_text ParaOverride-1">„Tohle je svazácká akce, a&#160;já si nějak nevzpomínám, že bych tě viděl na nějaký schůzi.“</p>
			<p class="MLP_text ParaOverride-1">Michal už měl na jazyku, že na nějakou určitě přijde, protože mu bylo jedno, jestli se bude cítit jako kolaborant&#160;– hodlal ve stanovém městečku něco vyvést, ale vtom ucítil na ruce horký dotek a&#160;otočil se.</p>
			<p class="MLP_text ParaOverride-1">Lešková měla na sobě lesklé černé šaty s&#160;ramínky a&#160;v&#160;ruce držela dvě permanentky. „Tondovi se nechce.“</p>
			<p class="MLP_text ParaOverride-1">„Vy máte lístky?“</p>
			<p class="MLP_text ParaOverride-1">„Jo, vod Sejkory za to, že mu Tonda vopravil auto,“ rozhihňala se a&#160;Michal se také rozesmál; dostane se dovnitř, protože s&#160;Kristýnou nabourali Sejkorovu škodovku.</p>
			<p class="MLP_text ParaOverride-1">„Tak jo. Akorát že tamten debil…,“ otočil se k&#160;bráně.</p>
			<p class="MLP_text ParaOverride-1">„Neboj!“ Chytla ho za ruku a&#160;táhla přímo ke stolku.</p>
			<p class="MLP_text ParaOverride-1">„Hele, tobě jsem říkal…,“ spustil brýlatý svazák.</p>
			<p class="MLP_text ParaOverride-1">„Jde se mnou,“ prohlásila Lešková.</p>
			<p class="MLP_text ParaOverride-1">„Ale…“</p>
			<p class="MLP_text ParaOverride-1">„Jaký ale? Permanentku má, tak co?“</p>
			<p class="MLP_text ParaOverride-1">„No tak jo, ale jestli vás někdo chytí, vlezli jste sem plotem vod nemocnice.“</p>
			<p class="MLP_text ParaOverride-1">„To víš, že tě neprásknem, jinak by ti tvůj pionýrskej vedoucí rozšlapal průkazku.“ Lešková ani nezpomalila, táhla Michala dovnitř, černá královna noci mezi modrými svazáckými poddanými.</p>
			<p class="MLP_text ParaOverride-1">Pronikl mezi organizovanou mládež.</p>
			<p class="MLP_text_bez1radku_-12-0- ParaOverride-1">Před dvěma vojenskými stany probíhala výstava vojenské techniky, kterou ve dvojicích hlídali vojáci se svazáky. V&#160;osadě <span class="MLP_znak_kurziva_11b">SSM Plzeň-Sever</span> s&#160;transparentem <span class="MLP_znak_kurziva_11b">Vzorným studiem k&#160;socialistické společnosti</span> vykládal u&#160;ohniště blonďatý kluk rozmáchlými gesty: „Tohle je přesně ta rudá osada, o&#160;který před válkou snili všichni levicoví trampíci…“ Minuli společný stan hnutí Brontosaurus a&#160;Ekofóra, s&#160;výstavou kreslených vtipů od Jiránka a&#160;plakáty <span class="MLP_znak_kurziva_11b">MUŽI PLENÍ, ŽENY CHRÁNÍ A&#160;BRONTOSAURUS TO NEPŘEŽIL.</span></p>
			<p class="MLP_text ParaOverride-1">Lešková se zastavila u&#160;pódia s&#160;diskotékou Štěpána Smutného. Na udusané trávě před jeho mixážním pultem trsala spousta Vimperáků, kteří se ještě minulý měsíc dušovali, že je na Setkání mládeže nikdo nedostane. Ale nejspíš stejně jako Michal spatřili planoucí ohně červnové noci.</p>
			<p class="MLP_text_bez1radku_-12-0- ParaOverride-1"><span class="MLP_znak_kurziva_11b">Belfast, Belfast,</span> řvaly reproduktory.</p>
			<p class="MLP_text ParaOverride-1">„Půjdeš tancovat?“</p>
			<p class="MLP_text ParaOverride-1">„Zkusím najít Kristýnu,“ vymluvil se a&#160;vykročil ke stanům u&#160;lesa. Tady hlídali vojenskou techniku jen dva svazáci, každý na jednom konci. Ten z&#160;bližšího konce měl brýle a&#160;nesvazácký plnovous, a&#160;jakmile uviděl Michala, popadl samopal vystavený na stole a&#160;z&#160;legrace ho na něj namířil: „Samopal vzor 58, zbraň řadového vojáka. Víš, čím je naše armáda naprosto unikátní?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jako jediný stát Varšavské smlouvy má ve výzbroji i&#160;ruční zbraně vlastní konstrukce, ne jenom sovětské.“</p>
			<p class="MLP_text ParaOverride-1">„To je fakt šlágr. Vyznáš se v&#160;nábojnicích?“</p>
			<p class="MLP_text ParaOverride-1">„Jasně,“ přikývl vousáč. „Tady ti nikdo neporadí líp než já. Máš kliku, ráno odjíždím na celostátní soutěž Svazarmu do Sokolova…“</p>
			<p class="MLP_text ParaOverride-1">Michal mu podal nábojnici.</p>
			<p class="MLP_text ParaOverride-1">„Tokarev, to pozná každej na první pohled.“</p>
			<p class="MLP_text ParaOverride-1">„Tokarev?“</p>
			<p class="MLP_text ParaOverride-1">„Sovětská pistole. Ale mohl by to bejt i…“ Otočil nábojnici a&#160;uviděl nápis GECO. „Jo takhle. Nekupovals ji, doufám?“</p>
			<p class="MLP_text ParaOverride-1">„Kupoval.“</p>
			<p class="MLP_text ParaOverride-1">„Za kolik?“</p>
			<p class="MLP_text ParaOverride-1">„Stovku.“</p>
			<p class="MLP_text ParaOverride-1">„To tě natáhl pěkně vychytralej podvodník.“</p>
			<p class="MLP_text ParaOverride-1">Michal nehodlal vysvětlovat, že vychytralý podvodník má od maminky nakázáno nosit tesilové kalhoty a&#160;touží si s&#160;modelem US Missouri Battleship ve vaně vybojovat velkou bublinkovou bitvu.</p>
			<p class="MLP_text ParaOverride-1">„Co to je za nábojnici?“</p>
			<p class="MLP_text ParaOverride-1">„Bezcennej šrot.“</p>
			<p class="MLP_text ParaOverride-1">„Dík za odbornou radu.“ Michal sáhl po nábojnici a&#160;vzápětí mu to došlo. „Je německá, že jo?“</p>
			<p class="MLP_text ParaOverride-1">Kluk neodpověděl.</p>
			<p class="MLP_text ParaOverride-1">„Nesmíte o&#160;tom mluvit?“</p>
			<p class="MLP_text ParaOverride-1">„Nezabejváme se fašistickejma a&#160;revanšistickejma zbraněma. Buď rád, že tě nenahlásím na vojenskou správu a&#160;že ti z&#160;vojny neudělaj peklo.“</p>
			<p class="MLP_text ParaOverride-1">„Za to teda vážně dík.“ Michal vykročil mezi stany směrem ke koupališti a&#160;od ohniště se k&#160;němu přidal vysoký ramenatý kluk ve zválené tmavé košili a&#160;s&#160;čepicí na hlavě. Michal měl pocit, že ho už někde viděl, nejspíš na nějakém koncertě.</p>
			<p class="MLP_text ParaOverride-1">„Možná vím o&#160;někom, kdo by ti s&#160;tou nábojnicí pomohl,“ pronesl k&#160;Michalovi.</p>
			<p class="MLP_text ParaOverride-1">„Jo?“</p>
			<p class="MLP_text ParaOverride-1">„Slyšel jsi vo organizaci SSM u&#160;Havlíčkova Brodu, kde se svazáci zdravili hajlováním?“</p>
			<p class="MLP_text ParaOverride-1">„Ne, to teda neslyšel.“</p>
			<p class="MLP_text ParaOverride-1">„Na schůze chodili zásadně v&#160;nacistickejch mundúrech. Jeden kluk vod nich je teď tady a&#160;německou výzbroj má v&#160;malíku.“</p>
			<p class="MLP_text ParaOverride-1">„Ty ho znáš?“</p>
			<p class="MLP_text ParaOverride-1">„Trochu.“</p>
			<p class="MLP_text ParaOverride-1">Michal se zastavil. Proč si ho tenhle maník všímá?</p>
			<p class="MLP_text ParaOverride-1">„Seš tady vodsaď?“</p>
			<p class="MLP_text ParaOverride-1">„Jo, z&#160;Prachatic.“</p>
			<p class="MLP_text ParaOverride-1">Jenže to by mohl říct každý, napadlo Michala.</p>
			<p class="MLP_text ParaOverride-1">„Znáš Biháryho?“</p>
			<p class="MLP_text ParaOverride-1">„To víš, že jo, mýho tátu vobral v&#160;kartách vo úplně nový kanady. Já jsem David Jan Žák. Neměl bys nějaký drobáky? Jsem nějak na suchu.“</p>
			<p class="MLP_text ParaOverride-1">Michalovi se ulevilo, že se k&#160;němu přidal jen kvůli drobným. Vytáhl dvě desetikoruny, čímž se náklady na nábojnici vyšplhaly už na sto dvacet korun.</p>
			<p class="MLP_text ParaOverride-1">„Dík. Jdi do osady Havlíčkův Brod, tamhle u&#160;lesa. Uvidíš obra, co chodí s&#160;takovou panenkou. Ten ti poradí.“</p>
			<p class="MLP_text ParaOverride-1">Za ležením vojenských stanů a&#160;dřevěných chatek se rozpínalo moře stanů určených k&#160;pohodlnému šukání pro dva, a&#160;když jím Michal procházel, blesky se temným nebem proháněly jako plameny. Vzduch byl tak vlhký a&#160;dusný, že se proměňoval ve žhavou noční rosu, a&#160;on si představoval, jak se ti uvnitř muchlají, svlékají, válejí a&#160;hekají.</p>
			<p class="MLP_text ParaOverride-1">Prošel kolem cvičiště, na kterém péesáci předváděli, jak si to vlčáci vyřídí s&#160;kýmkoli, kdo zabloudí k&#160;hranici, a&#160;na konci louky spatřil ceduli ZO&#160;SSM Havlíčkův Brod.</p>
			<p class="MLP_text ParaOverride-1">Přirozeně tam žádný obr nestál, a&#160;když se vydal zpátky, uviděl kluka, který se zavřenýma očima tancoval s&#160;hubenou holkou a&#160;v&#160;ruce svíral skoro plnou lahev šumavského.</p>
			<p class="MLP_text ParaOverride-1">„Tohle ti za ni dám,“ řekl Michal a&#160;ukázal stovku.</p>
			<p class="MLP_text ParaOverride-1">„Vona je už unavená.“</p>
			<p class="MLP_text ParaOverride-1">„Myslím tu flašku.“</p>
			<p class="MLP_text ParaOverride-1">„Tak to jo, mně ten tlamolep ňák nejede.“</p>
			<p class="MLP_text ParaOverride-1">Michal zdvihl lahev a&#160;napil se. Nať mařinky a&#160;semeno koriandru se spojily s&#160;jeho krví. Dneska ho byliny zavedou daleko, to už po Mozku tušil. Lokl si ještě jednou a&#160;na kraji lesa si všiml urostlého kluka v&#160;kožené bundě s&#160;dívenkou tak malinkatou, že vedle něj vypadala jako liliput. Na sobě měla bílé tričko a&#160;tenoučkou bílou minisukničku.</p>
			<p class="MLP_text ParaOverride-1">Kluk si ho podezřívavě prohlížel.</p>
			<p class="MLP_text ParaOverride-1">„Co chceš, kundo?“</p>
			<p class="MLP_text ParaOverride-1">„Prej seš z&#160;organizace, kde…“</p>
			<p class="MLP_text ParaOverride-1">„Drž klapačku, čuráku, vůbec nevíš, vo co de. Svět je plnej pomluv, nikdo už nechápe, co je pravda. Nikdo za ni nebojuje, chápeš?“</p>
			<p class="MLP_text ParaOverride-1">„Mohl by ses mi podívat na tohle?“</p>
			<p class="MLP_text ParaOverride-1">Kluk sáhl po nábojnici a&#160;panenka se na Michala usmála.</p>
			<p class="MLP_text ParaOverride-1">„GECO 7,63.“</p>
			<p class="MLP_text ParaOverride-1">„Co to je G<span class="CharOverride-3">eco</span>?“</p>
			<p class="MLP_text ParaOverride-1">„Gustav Genschow, fabrika na kvéry založená 1912, vyráběla náboje do pistolí a&#160;revolverů.“</p>
			<p class="MLP_text ParaOverride-1">„Německá?“</p>
			<p class="MLP_text ParaOverride-1">„Ne, mongolská asi, ty vemeno. Je to nábojnice z&#160;nejlepší německý pistole všech dob, Mauseru 7,63.“</p>
			<p class="MLP_text ParaOverride-1">„Mauser? Určitě?“</p>
			<p class="MLP_text ParaOverride-1">„Hele, jsou sráči, co ti budou přísahat, že je z&#160;nábojnice 7,62 Toka­rev. Ale máš kliku, dno eště není zrezlý.“</p>
			<p class="MLP_text ParaOverride-1">„Jak je stará?“</p>
			<p class="MLP_text ParaOverride-1">„Nemám ánunk. Kdes ji našel?“</p>
			<p class="MLP_text ParaOverride-1">„Tady v&#160;jednom stromě pod kasárnama. Říkal jsem si, že s&#160;ní stříleli Rusové.“</p>
			<p class="MLP_text ParaOverride-1">„Tady ale Rusové nebyli, tady byli Američani.“</p>
			<p class="MLP_text ParaOverride-1">„Nemyslel jsem po válce, ale v&#160;osmašedesátým.“</p>
			<p class="MLP_text ParaOverride-1">„Tak to ani náhodou. Rusáci měli Tokareva nebo Makarova.“ Obr vrátil nábojnici Michalovi a&#160;nějaký svazák za nimi vystřelil k&#160;obloze další světlici.</p>
			<p class="MLP_text ParaOverride-1">„To nemůžeš, ty kriple!“ zařval na něho vysoký lampasák, ale světlice už letěla vzhůru, kdosi vedle nich zmáčkl spoušť foťáku, obr zašeptal: Zmiz! A&#160;Michal vykročil s&#160;lahví šumavského v&#160;jedné ruce a&#160;s&#160;nábojnicí v&#160;druhé nazdařbůh tábořištěm.</p>
			<p class="MLP_text ParaOverride-1">Na trávě před ním ležel kluk s&#160;holkou, oba úplně namol, vypadali, že jsou v&#160;bezvědomí, ale jejich ruce se pořád hýbaly a&#160;osahávaly, bezvědomá těla šátrající jedno po druhém.</p>
			<p class="MLP_text ParaOverride-1">Dvě holky si Michala prohlédly a&#160;zavrtěly hlavou. Uviděl Davida, jak poskakuje vedle dvou svazáků. V&#160;trávě se leskla čepel a&#160;Michalovi došlo, že hrají roztahovanou.</p>
			<p class="MLP_text ParaOverride-1">David nůž zdvihl, zabodl ho těsně vedle nohy jednoho z&#160;nich, a&#160;než se kluk vzpamatoval, znovu sáhl po noži a&#160;současně deklamoval:</p>
			<p class="MLP_text ParaOverride-1">„Ten kluk žil sám, sám a&#160;sám&#160;– na opuštěným statku&#160;– jen rosu a&#160;duhu si nechával&#160;– život mu nestál za zlámanou zlatku…“</p>
			<p class="MLP_text ParaOverride-1">„Ty vole, dávej bacha, usekneš mi kotník,“ mírnil ho svazák.</p>
			<p class="MLP_text ParaOverride-1">„Jmenoval se Wiesenhof&#160;– statek, co neměl ani topení&#160;– a&#160;nikdo, ani Gorbačov&#160;– se vo tom nikdy nedoví…“</p>
			<p class="MLP_text ParaOverride-1">„Říkám ti dávej bacha, nechci skončit jako Meresjev!“</p>
			<p class="MLP_text ParaOverride-1">„Žil sám životem panice&#160;– v&#160;hadrech, co kradl na poutích&#160;– našli ho za dva měsíce&#160;– a&#160;to nejhorší prokletí…“ David zmlkl.</p>
			<p class="MLP_text ParaOverride-1">„Básni dál, Čelakovský, ať víme, co je nejhorší prokletí!“ vykřikla brýlatá holka, která postávala opodál s&#160;lahví vína a&#160;čekala na svou kořist. A&#160;vtom se dlouhý zlatý blesk na obzoru zahryzl do země, jako by uprostřed temných lesů hledal duši, která se vždycky bude pídit po prokletí.</p>
			<p class="MLP_text ParaOverride-1">„Že nikdo neví&#160;– proč to udělal&#160;– že nikdo neví&#160;– proč to vzdal&#160;– asi že nikdo nezmění&#160;– to předem daný prokletí&#160;– chápete&#160;– vy dva kreténi?“ zařval David a&#160;hodil nůž přímo na svazáka. Ten uhnul, nůž se odrazil od kmene stromu a&#160;s&#160;plochým úderem spadl do trávy.</p>
			<p class="MLP_text ParaOverride-1">„Co děláš, blbečku, chceš mě zabít?“</p>
			<p class="MLP_text ParaOverride-1">David zakopl, ztratil rovnováhu, na okamžik to vypadalo, že spadne, ale zařval: Vhúááá! a&#160;rozběhl se přímo do davu modrých košil, čepice mu spadla z&#160;hlavy, ale běžel dál, zmizel mezi košilemi, a&#160;Michal se najednou cítil podivně osamělý, jako by se jediný člověk, který cítí to, co on, vypařil z&#160;povrchu země.</p>
			<p class="MLP_text ParaOverride-1">Nůž se leskl v&#160;trávě.</p>
			<p class="MLP_text ParaOverride-1">Jako by se všechno dalo vyřešit házením nože, napadlo Michala.</p>
			<p class="MLP_text ParaOverride-1">Nebo tím, že si člověk najde samotu v&#160;horách, kde se zavře a&#160;chcípne.</p>
			<p class="MLP_text ParaOverride-1">Dech i&#160;bušení srdce se zrychlily, kořeny hořce a&#160;zázvoru v&#160;útrobách klíčily a&#160;rostly, v&#160;lahvi pod jeho prsty i&#160;na kraji lesa.</p>
			<p class="MLP_text_-I- ParaOverride-1">Hellner tam udělal pomníček, řekly,</p>
			<p class="MLP_text_-I- ParaOverride-1">vojáci ho rozkopali,</p>
			<p class="MLP_text_-I- ParaOverride-1">my to víme, rosteme tam každý rok,</p>
			<p class="MLP_text_-I- ParaOverride-1">v&#160;noci tě tam zavedem.</p>
			<p class="MLP_text_-I- ParaOverride-1">Ty ho vzkřísíš.</p>
			<p class="MLP_text_-I- ParaOverride-1">Zas budeš tam,</p>
			<p class="MLP_text_-I- ParaOverride-1">kde je táta</p>
			<p class="MLP_text_-I- ParaOverride-1">doma.</p>
			<p class="MLP_text ParaOverride-1">„Viděls toho kreténa?“ pěnil vyšší ze svazáků. „Tady je to jeden kokot vedle druhýho, přehlídka magorů, ty vole, já snad půjdu spát!“</p>
			<p class="MLP_text ParaOverride-1">„Nechcete si zahrát?“ zeptal se Michal.</p>
			<p class="MLP_text ParaOverride-1">Oba na něho vytřeštili oči.</p>
			<p class="MLP_text ParaOverride-1">„Já jsem v&#160;pohodě, kluci. Dáme jedno kolo, když vyhrajete, flaška je vaše. Nefalšovaný šumavský bylinný, semeno fenyklu a&#160;kůra skořice dělaj úplný zázraky.“ Zdvihl lahev stejně hrdě, jako domorodci na Nové Guineji zvedali scvrklé vysušené hlavy poražených nepřátel.</p>
			<p class="MLP_text ParaOverride-1">„To je to víno, co se nikde nedá koupit?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Můžu si čuchnout?“</p>
			<p class="MLP_text ParaOverride-1">„Jasně.“</p>
			<p class="MLP_text ParaOverride-1">Kluk si přidržel lahev u&#160;nosu a&#160;znechuceně se zašklebil.</p>
			<p class="MLP_text ParaOverride-1">„Ty vole, to páchne jak ta vaše pochcaná řeka. No tak si zahážem. Ale nejdřív se napiju.“ Trochu si přihnul a&#160;zavrávoral. „To je sračka!“</p>
			<p class="MLP_text ParaOverride-1">Michal pohlédl na stříbrnou střenku. Jeho hlava explodovala. Zažil to, když do šumavského přimíchal francovku&#160;– vznikl opak nemrznoucí směsi a&#160;on jako hmyz po zimním spánku okamžitě vylétl do horkého slunce.</p>
			<p class="MLP_text ParaOverride-1">„Víte co? Já vás zabiju, čuráci!“ Nůž mu vylétl z&#160;ruky, letěl těsně kolem jejich hlav a&#160;zabodl se přímo do obrovského dřevěného symbolu SSM, rudého planoucícho srdce.</p>
		</div>
</body>
</html>