<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-43</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-43" xml:lang="cs-CZ">
		<div class="Z-kladn--textový-r-meček">
			<p id="_idParaDest-41" class="MLP_uroven2_kapitola ParaOverride-1">Dychtiví posluchači</p>
			<p class="MLP_text_bez1radku ParaOverride-1">Podlouhlý domek zabavený Němcům zamaskoval Borovec, velitel místní stanice VB, eternitovou střechou a&#160;šedivou omítkou. U&#160;kamenné zdi vimperského zámku působilo stavení sklíčeně, jako by už zažilo řadu zklamání. V&#160;tmavé chodbě zakopl Sejkora o&#160;plato s&#160;nakrájenými houbami, které tam nejspíš sušila Lisická.</p>
			<p class="MLP_text ParaOverride-1">V&#160;psacím stole našel dopisní obálky, pohledy, rozlámané tužky a&#160;jedinou rodinnou fotografii&#160;– Borovcova dcera byla v&#160;šesti letech roztomilá dívenka, která jednoho dne dospěje k&#160;rozhodnutí, že tátu už nikdy nechce vidět, a&#160;to dodrží dlouhých třicet let, i&#160;když sestry z&#160;chirurgie volají, že za tátou nikdo nechodí.</p>
			<p class="MLP_text ParaOverride-1">Stejně mile působila Borovcová, štíhlá tmavovlasá poštovní úřednice s&#160;velkým poprsím, kterou sem stejně jako Sejkorovu ženu poslali na umístěnku.</p>
			<p class="MLP_text ParaOverride-1">Snila o&#160;studeném šedivém domě u&#160;kamenné hradby?</p>
			<p class="MLP_text ParaOverride-1">A&#160;jakou budoucnost si vysnívají poštovní úřednice? Koupelna nebyla, jak byl zvyklý z&#160;domova, přecpaná zrcátky, malovátky, šampony a&#160;tampony, na ušpiněné polici ležely jen dvě zrezivělé žiletky a&#160;opotřebovaný zubní kartáček.</p>
			<p class="MLP_text ParaOverride-1">Nenašel klíč od půdy a&#160;světlo na schodech do sklepa nefungovalo. V&#160;dílně měl štěstí, v&#160;policích na nářadí objevil závěs a&#160;za ním naskládané papírové krabice. Napočítal jich skoro osmdesát, v&#160;první ležely složky s&#160;výstřižky z&#160;okresních novin z&#160;roku 1975 a&#160;v&#160;druhé zprávy o&#160;činnosti pohraniční služby v&#160;letech 1980–1985.</p>
			<p class="MLP_text ParaOverride-1">Prolistovat jednu složku zabralo tři minuty, takže by tu musel sedět čtyři hodiny.</p>
			<p class="MLP_text ParaOverride-1">Na samém dně krabice našel první nepopsanou složku&#160;– prohlédl si portrét bývalého velitele stanice Kukačky, který dva dny po sovětské invazi dostal infarkt, a&#160;v&#160;tu chvíli ji k&#160;hrůze všech Vimperáků přebral Borovec. Prošel inventář rozkradeného majetku Schwarzenbergů z&#160;vimperského zámku i&#160;pivovaru, seznam hlášení poruch elektrického vedení s&#160;podezřením na sabotáž.</p>
			<p class="MLP_text ParaOverride-1">Na dně třetí krabice ležela lejstra nadepsaná SRPEN 1968.</p>
			<p class="MLP_text ParaOverride-1">Obsahovala seznam těch, co při invazi vyčkávali, jak se situace vyvine, a&#160;později se při stranických prověrkách holedbali, jak bojovali proti kontrarevoluci, a&#160;potápěli kolegy a&#160;kamarády.</p>
			<p class="MLP_text ParaOverride-1">Jenže tohle už dávno věděl a&#160;nenašel jedinou zprávu o&#160;Suezovi ani o&#160;sobě, Evě, Kristýně, bráchovi, Rudovi nebo Michalovi.</p>
			<p class="MLP_text ParaOverride-1">Jediným překvapením byla obálka nadepsaná LEŠEK.</p>
			<p class="MLP_text ParaOverride-1">Obsahovala fotokopii diplomu Goodyear Trophy, který visel v&#160;Leškově garáži. Červeně na ní byla podtržena slova 2<span class="CharOverride-4">ND</span> SEPTEMBER 1968 a&#160;výstřižek z&#160;anglických novin, ve kterém se psalo o&#160;letišti Halfpenny, princi Williamovi a&#160;královně Alžbětě, a&#160;vespod byla fotka Leškové v&#160;tričku s&#160;výstřihem a&#160;v&#160;minisukni.</p>
			<p class="MLP_text ParaOverride-1">Borovec na Leška sbíral informace? Ale proč?</p>
			<p class="MLP_text ParaOverride-1">Dělal si zálusk na Leškovou?</p>
			<p class="MLP_text_bez1radku_-12-0- ParaOverride-1">V&#160;modrém moři košil na vimperském náměstí se mládežnické kravaty vznášely jako rudé medúzy. Otevřený vojenský gazík připomínal hnědošedý útes. Představitelé kraje, okresu, armády, SSM, Svazarmu a&#160;města stáli na tribuně, pod kterou se v&#160;rukou pionýrů zvedal příboj barevných památníčků, v&#160;nichž se jako v&#160;rybářských sítích zaskví drahocenné úlovky podpisů významných představitelů naší společnosti.</p>
			<p class="MLP_text ParaOverride-1">Na spodní okraj náměstí vpochodoval slavnostní průvod, v&#160;jehož čele nesli nejkrásnější svazáci a&#160;svazačky z&#160;celé republiky veliká bílá písmena vytvářející hesla MÍR, BUDOUCNOST a&#160;SOCIALISMUS, další skupina svazáků pak přinášela obrovské portréty Gustáva Husáka, který vypadal jako vždy nesmírně rozčarovaný z&#160;toho, jak je rozčarovaný, a&#160;zadumaně si opakuje: <span class="MLP_znak_kurziva_11b">po letech</span> v&#160;<span class="MLP_znak_kurziva_11b">base a&#160;mezi těmi zrádci, mezi kterými jsem nikdy nepotkal jediného slušného člověka, NESMÍM NESMÍM NESMÍM vypadat rozčarovaně,</span> Leonida Brežněva s&#160;jeho zamlklou ohromnou zašedlou tváří ropuchy číhající u&#160;rybníka jménem Evropa a&#160;na konci průvodu se objevil divoký plnovous a&#160;máničkovská ofina Karla Marxe a&#160;po Bedřichu Engelsovi se už nějak slehla zem.</p>
			<p class="MLP_text ParaOverride-1">Po příchodu zaujali svazáci jim vyhrazených prvních patnáct řad před pódiem. Osamělý pionýr přistoupil s&#160;trumpetou k&#160;mikrofonu a&#160;zahrál píseň tak tesklivou, jako by ohlašoval konec světa. Jeho výstup nikoho nezajímal, všude ševelily hlasy, a&#160;když skladba skončila, někdo vykřikl:</p>
			<p class="MLP_text ParaOverride-1">„Kde je Vasil!?“</p>
			<p class="MLP_text ParaOverride-1">Před měsícem přišlo v&#160;Praze spontánně přivítat Gorbačova sto padesát tisíc lidí a&#160;i&#160;vimperské náměstí bylo dnes zaplněné lidmi a&#160;bouřilo.</p>
			<p class="MLP_text ParaOverride-1">Třeba to Mohorita nevzdá, pomyslel si Sejkora, přece jsem mu vyprávěl o&#160;projevu prezidenta Svobody na prvním ročníku v&#160;srp­nu 1968. Tenkrát, několik dní před invazí, dorazili mladí z&#160;celé republiky. Neměli uniformy, ale dlouhé vlasy ozdobené květinami. Po ulici chodila dívka a&#160;z&#160;papírové krabice rozdávala lidem květiny a&#160;ti si je zastrkovali do knoflíkových dírek košil nebo do rozcuchaných vlasů.</p>
			<p class="MLP_text ParaOverride-1">Můžu ještě někdy něco takového zažít?</p>
			<p class="MLP_text ParaOverride-1">Ne, nemůžu, došlo mu, protože nikde na pódiu neviděl stopu ani po šumavském, ani po kelímku.</p>
			<p class="MLP_text ParaOverride-1">Mohorita se na něj vykašlal.</p>
			<p class="MLP_text ParaOverride-1">A&#160;Petra se z&#160;Ramsteinu už nikdy nevrátí.</p>
			<p class="MLP_text ParaOverride-1">Od skupinky představitelů se na pódiu oddělil zavalitý stranický soudruh.</p>
			<p class="MLP_text ParaOverride-1">„A&#160;nyní pronese slavnostní projev soudruh Miroslav Stejskal, první náměstek ministerstva školství, mládeže a&#160;tělovýchovy.“</p>
			<p class="MLP_text ParaOverride-1">Toho Sejkora znal, protože pocházel ze Záblatí, byl synem zakladatele místního JZD. Po odboru zemědělství mu svěřili odbor mládeže a&#160;školství, nejspíš proto, že měl tři dcery. To nesl těžce, protože jediné, co ho zajímalo, bylo střílení jelenů, a&#160;z&#160;ministerstva zemědělství měl do boubínské obory, kam se jezdili pravidelně pobavit členové krajského výboru KSČ, přece jen blíž.</p>
			<p class="MLP_text ParaOverride-1">Ale dotáhl to až na náměstka.</p>
			<p class="MLP_text ParaOverride-1">Soudruh Stejskal se pohnul k&#160;mikrofonu a&#160;davem se rozběhla vlna rozpačitého pokašlávání a&#160;tu a&#160;tam i&#160;pískotu.</p>
			<p class="MLP_text ParaOverride-1">Stejskal sevřel mikrofon a&#160;nadechl se.</p>
			<p class="MLP_text ParaOverride-1">„Soudru…“</p>
			<p class="MLP_text ParaOverride-1">Mikrofon zapraskal a&#160;oněměl.</p>
			<p class="MLP_text ParaOverride-1">K&#160;pódiu svým ležérním stylem dokráčel místní diskžokej Štěpán Smutný, přebral mikrofon a&#160;stoupl si k&#160;mixážnímu pultu.</p>
			<p class="MLP_text ParaOverride-1">„Štěpáne, dej tam depešáky!“ vykřikl někdo.</p>
			<p class="MLP_text ParaOverride-1">Ve dveřích hospody se objevil kominík. Štětka se mu nad hlavou kývala jako tykadlo, které ucítilo změny a&#160;vytáhlo ho z&#160;výčepu.</p>
			<p class="MLP_text ParaOverride-1">Ti pacholci tam určitě chlastaj, napadlo Sejkoru. Pak se v&#160;řadě za ním ozvaly dívčí hlasy:</p>
			<p class="MLP_text ParaOverride-1">„Víš, že sem schválně naháněj slovenský kluky? Každý desátý dítě, co se narodí svazákům, je prej z&#160;Vimperka.“</p>
			<p class="MLP_text ParaOverride-1">„Eště abych do toho vlítla s&#160;nějakým čobolem, to by mi vážně pomohlo.“</p>
			<p class="MLP_text ParaOverride-1">„Myslíš toho Juraje?“</p>
			<p class="MLP_text ParaOverride-1">„Toho bych se nedotkla ani klackem. Vidělas ty jeho mastný vlasy? Meje se vůbec někdy?“</p>
			<p class="MLP_text ParaOverride-1">Štěpán zprovoznil mikrofon a&#160;podal ho soudruhovi, kterého dnes ráno vzbudili na chalupě v&#160;Záblatí a&#160;řekli mu:</p>
			<p class="MLP_text_-I- ParaOverride-1">Poblili Vasila, musíš na Setkání mládeže.</p>
			<p class="MLP_text_-I- ParaOverride-1">Ale tam jsou mladý, ne?</p>
			<p class="MLP_text_-I- ParaOverride-1">Ano, naši mladí soudruzi na tebe čekají. Máš to pár kilometrů, řidiče jsme už poslali.</p>
			<p class="MLP_text_-I- ParaOverride-1">Přece tam nepojedu po Černobylu?</p>
			<p class="MLP_text ParaOverride-1"><span class="MLP_znak_kurziva_11b">Soudruhu, ustál jsi už horší časy, vzpomeň si na čistky,</span>&#160;– a&#160;tak Stejskal nasedl do černé volhy a&#160;cestou vymýšlel bláboly, kterými teď krmil celé náměstí. „Dnešní mladá generace nezažila vykořisťování. Jaký kompas mají mladí při posuzování věcí doma i&#160;ve světě? Co je pro ně velkostatkář, majitel továrny, bankéř? Je třeba hledat řešení, aby mladí lidé lépe chápali, o&#160;co šlo ve společnosti v&#160;minulosti a&#160;oč jde dnes. Kde je červená nit, podle které se člověk může orientovat?“</p>
			<p class="MLP_text ParaOverride-1">Kolem Sejkory se vzdouvaly rudé vlajky, kravaty, nárameníky, odznaky a&#160;transparenty, ale nikde neviděl ani stopu po červené niti, která je spojovala se světem reforem Michaila Gorbačova.</p>
			<p class="MLP_text ParaOverride-1">Z&#160;okna nad ním vyhlížela paní Pohlová, jejíž synovec tu míval fotoateliér. Jednou mu ukazovala fotky, které tajně nafotila z&#160;akcí na náměstí&#160;– z&#160;příchodu wehrmachtu, příjezdu Američanů, průvodu proti měnové reformě v&#160;roce 1953, projevu prezidenta Svobody a&#160;také z&#160;demonstrace proti sovětské invazi v&#160;srpnu 1968.</p>
			<p class="MLP_text ParaOverride-1">I&#160;tenkrát všichni drželi v&#160;ruce letáky, i&#160;tenkrát bylo náměstí plné lidí.</p>
			<p class="MLP_text ParaOverride-1">A&#160;Sejkora najednou pochopil, proč Borovec v&#160;Leškově složce podtrhl září 1968&#160;– protože v&#160;srpnu 1968 rozdával Lešek na vimperském náměstí letáky proti ruským okupantům a&#160;2.&#160;září 1968 ho nechali letět na přehlídku v&#160;Anglii, na kterou měla přijet královna Alžběta a&#160;princ William.</p>
			<p class="MLP_text ParaOverride-1">A&#160;Michalovu tátovi opravoval Lešek motorku v&#160;srpnu 1968, pár dní předtím, než ho zabili.</p>
			<p class="MLP_text ParaOverride-1">Nejenže Sejkorovi naboural auto práškovacím letadlem, Lešek má prsty i&#160;v&#160;tom, co se tenkrát stalo.</p>
			<p class="MLP_text ParaOverride-1">Projev skončil. Soudruh vrátil mikrofon do stojanu.</p>
			<p class="MLP_text ParaOverride-1">Z&#160;prvních patnácti řad se ozval frenetický potlesk, z&#160;dalších huhlání a&#160;pískot, a&#160;někdo za Sejkorou vykřikl:</p>
			<p class="MLP_text ParaOverride-1">„Já věděl, že vo Černobylu budou držet hubu. Tajili to před celou republikou tři dny, zrádci!“</p>
			<p class="MLP_text ParaOverride-1">Soudruh Stejskal se vrátil k&#160;funkcionářům a&#160;pionýr s&#160;trumpetou se naklonil k&#160;mikrofonu, aby zahrál další tesklivou píseň, a&#160;tím slavnostní odpoledne skončilo a&#160;všichni si tak nějak naštvaně oddychli.</p>
		</div>
</body>
</html>