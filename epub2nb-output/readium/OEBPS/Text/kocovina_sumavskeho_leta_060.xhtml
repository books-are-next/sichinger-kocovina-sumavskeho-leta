<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-57" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="MLP_uroven2_kapitola ParaOverride-1">Zářivé plameny</p>
			<p class="MLP_text_bez1radku ParaOverride-1">První ze čtyř vlhkých temných domů, kterými město končilo a&#160;ustu­povalo lesu, patříval rodičům Michalova kamaráda Radka, v&#160;druhém bydlíval Vrabec a&#160;nad oběma domy stálo hospodářství starého Hojse. Když se Hojsa opil, porážel motorovkou stromy, takže měli strach, že jim nějaký smrk spadne na hlavu. Možná i&#160;kvůli věčnému randálu Vrabec dům prodal a&#160;Radkův táta emigroval. Oba domy teď patřily Pražákům, kteří tu trávili prázdniny, a&#160;Michalovi vždycky cestou domů připadalo, že je všichni navěky opustili.</p>
			<p class="MLP_text ParaOverride-1">„Neměl bys tolik pít,“ uvítala ho máma.</p>
			<p class="MLP_text ParaOverride-1">Zapomněl, že je neděle a&#160;máma je doma. Chtěl volat Kristýně, jenže telefon byl na chodbě a&#160;máma by poslouchala, nešťastná, že pořád chodí s&#160;dcerou esenbáka.</p>
			<p class="MLP_text ParaOverride-1">Ale možná s&#160;ní už nechodí a&#160;konečně tím udělá mámě radost.</p>
			<p class="MLP_text ParaOverride-1">„Vypadáš hrozně. Jestli jsi seděl v&#160;hospodě celou noc…“</p>
			<p class="MLP_text ParaOverride-1">Nechtěl vykládat, kde seděl celou noc.</p>
			<p class="MLP_text ParaOverride-1">„Odkud máme tu letadlovou loď?“</p>
			<p class="MLP_text ParaOverride-1">„Jakou loď?“</p>
			<p class="MLP_text ParaOverride-1">„Tu, co mi dal táta.“</p>
			<p class="MLP_text ParaOverride-1">„Z&#160;hračkárny.“</p>
			<p class="MLP_text ParaOverride-1">„Tahle se v&#160;hračkárně neprodávala, mami. Je ze západního Ně­mecka.“</p>
			<p class="MLP_text ParaOverride-1">„Je z&#160;hračkárny, můžeš se zeptat paní Urbanový. Znáš ji, ne?“</p>
			<p class="MLP_text ParaOverride-1">Přikývl, paní Urbanovou, která prodávala v&#160;hračkářství, znal.</p>
			<p class="MLP_text ParaOverride-1">„Jo, ale co z&#160;toho plyne…?“ Zarazil se. Vyslýchá ji stejně, jako ho před pár hodinami vyslýchal tlustý estébák. „Chtěl táta stavět?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Kde si chtěl pořídit pozemek?“</p>
			<p class="MLP_text ParaOverride-1">„Žádnej pozemek nechtěl.“</p>
			<p class="MLP_text ParaOverride-1">„Nechtěl stavět u&#160;stadionu?“ Rozhodl se, že nezačne nemocnicí. Možná se u&#160;výslechů něco naučil, a&#160;i proto se hanbou propadal do země.</p>
			<p class="MLP_text ParaOverride-1">„U&#160;stadionu bydlí jen hokejisti.“</p>
			<p class="MLP_text ParaOverride-1">„Nebylo to u&#160;nemocnice?“</p>
			<p class="MLP_text ParaOverride-1">Na okamžik zaváhala. „Tam staví jen doktoři a&#160;ti, co si nabalili sestry.“</p>
			<p class="MLP_text ParaOverride-1">„Proč mi to neřekneš rovnou?“</p>
			<p class="MLP_text ParaOverride-1">„Až přestaneš pít a&#160;vrátíš se na vysokou školu, tak ti to řeknu.“</p>
			<p class="MLP_text ParaOverride-1">„Bylo to u&#160;nemocnice, viď?“</p>
			<p class="MLP_text ParaOverride-1">„Rozejdi se s&#160;tou holkou.“</p>
			<p class="MLP_text ParaOverride-1">„Mami, já půjdu na vojnu.“</p>
			<p class="MLP_text ParaOverride-1">„Kdy?“</p>
			<p class="MLP_text ParaOverride-1">„V&#160;říjnu. K&#160;železničnímu vojsku do Pohořelic. Vidíš, říkám ti, co jsem se dozvěděl. Táta měl na Sejkoru nějakou fotku, že jo? Co to bylo za fotku? Nevydíral ho nějak?“</p>
			<p class="MLP_text ParaOverride-1">„V&#160;troubě máš šunkofleky, vem si k&#160;nim okurky,“ řekla a&#160;on měl strach, že ji zase uvidí plakat.</p>
			<p class="MLP_text_bez1radku_-12-0- ParaOverride-1">Vedle magnetofonu ležela demokazeta Neurocabaretu. Měl by si ji zase poslechnout, aby si při tahání pražců měl s&#160;Kotlíkem o&#160;čem povídat.</p>
			<p class="MLP_text ParaOverride-1">Hlava se mu po šumavském trochu točila a&#160;před očima se objevila fotka s&#160;Lojzou.</p>
			<p class="MLP_text ParaOverride-1">Proč ho sebrali, když nic neudělal? Proč ho nechali jít?</p>
			<p class="MLP_text ParaOverride-1">K&#160;čemu celý ten tyátr?</p>
			<p class="MLP_text ParaOverride-1">Třeba někoho kryjou.</p>
			<p class="MLP_text ParaOverride-1">Ale jestli někoho kryjou, je to někdo, koho zná a&#160;koho znají i&#160;oni.</p>
			<p class="MLP_text ParaOverride-1">Ukazovali mu fotku muže s&#160;Václavem Havlem.</p>
			<p class="MLP_text_-I- ParaOverride-1">Víš, kdo to je?</p>
			<p class="MLP_text_-I- ParaOverride-1">Ne.</p>
			<p class="MLP_text_-I- ParaOverride-1">Má tvoje auto.</p>
			<p class="MLP_text ParaOverride-1">Auto přece půjčoval Sejkorovi.</p>
			<p class="MLP_text ParaOverride-1">Čepice, která Davidovi spadla z&#160;hlavy, nevypadala úplně jako ta na fotce.</p>
			<p class="MLP_text ParaOverride-1">Co z&#160;toho vyplývá, zeptal se estébácký hlas nastěhovaný do jeho mozku.</p>
			<p class="MLP_text ParaOverride-1">Jel Sejkora ve čtvrtek odpoledne jeho autem? A&#160;co to říkal Kristýně?</p>
			<p class="MLP_text ParaOverride-1">Najednou si Michal vzpomněl: říkal, že s&#160;ním bude večer skládat cihly.</p>
			<p class="MLP_text ParaOverride-1">Byly na fotce nějaké cihly? Nevzpomínal si, i&#160;když dvůr vypadal jako staveniště.</p>
			<p class="MLP_text ParaOverride-1">Mohl být chlap na fotce s&#160;Václavem Havlem Sejkora?</p>
			<p class="MLP_text ParaOverride-1">Jaký by to dávalo smysl?</p>
			<p class="MLP_text ParaOverride-1">Snad jen ten, že se Sejkora maskuje, aby pronikl k&#160;Havlovi.</p>
			<p class="MLP_text ParaOverride-1">Je estébák.</p>
			<p class="MLP_text ParaOverride-1">Pomstil se tátovi za nějakou fotku a&#160;vyfoukl mu pozemek.</p>
			<p class="MLP_text ParaOverride-1">A&#160;jeho žena je zdravotní sestra. Místo u&#160;nemocnice se mu hodilo. Možná pozemek potřeboval, aby ji tu vůbec udržel.</p>
			<p class="MLP_text ParaOverride-1">Tak zvedl sluchátko a&#160;zavolal tátovi, aby přijel na Drosselhof.</p>
			<p class="MLP_text ParaOverride-1">A&#160;teď se to snaží vyretušovat a&#160;pomáhá mu s&#160;tím celá ta estébácká banda.</p>
			<p class="MLP_text ParaOverride-1">Ale jak to všechno dokáže?</p>
		</div>
</body>
</html>