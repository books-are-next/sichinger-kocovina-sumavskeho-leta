<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Vosí besídka</p>
			<p class="MLP_text_bez1radku ParaOverride-1">Michal otevřel oči a&#160;zjistil, že je půl osmé a&#160;že mu po levém předloktí leze vosa.</p>
			<p class="MLP_text ParaOverride-1">Pohnul rukou a&#160;vosa vzlétla ke sklenici se šťávou. Přistála na jejím okraji a&#160;popocházela po něm jako turista, který našel správnou vrstevnici.</p>
			<p class="MLP_text ParaOverride-1">Zavřel oči.</p>
			<p class="MLP_text ParaOverride-1">Když je zase otevřel, budík už ukazoval půl deváté a&#160;na balkoně stála světlovlasá dívka v&#160;mírně průsvitných batikovaných šatech.</p>
			<p class="MLP_text ParaOverride-1">V&#160;jasném slunečním světle vypadala jako přelud.</p>
			<p class="MLP_text ParaOverride-1">Ale zdání přeludu pominulo, jakmile promluvila:</p>
			<p class="MLP_text ParaOverride-1">„Tys to zalomil.“</p>
			<p class="MLP_text ParaOverride-1">„Asi trochu jo.“</p>
			<p class="MLP_text ParaOverride-1">„Když jsem se vrátila z&#160;koupelny, chrněl jsi jak mimino.“</p>
			<p class="MLP_text ParaOverride-1">„V&#160;půl jedný v&#160;noci praskla voda.“ V&#160;té době stál po kolena v&#160;bahně a&#160;opravoval trhliny vodovodního řadu.</p>
			<p class="MLP_text ParaOverride-1">Kristýna si vzdychla, lehla si vedle něj na postel a&#160;pohladila ho po vlasech.</p>
			<p class="MLP_text ParaOverride-1">„Zdálo se ti něco?“</p>
			<p class="MLP_text ParaOverride-1">„Jo. V&#160;kuchyni voněly míchaný vajíčka se šunkou…“</p>
			<p class="MLP_text ParaOverride-1">„Ty ses sem přišel najíst?“</p>
			<p class="MLP_text ParaOverride-1">„Dřel jsem do půl čtvrtý do rána. Usnul jsem z&#160;vyčerpání a&#160;hladu a&#160;měl jsem spoustu hroznejch snů.“</p>
			<p class="MLP_text ParaOverride-1">„A&#160;co tě ve snech straší?“</p>
			<p class="MLP_text ParaOverride-1">Kdepak, Kristýna do kuchyně nepůjde.</p>
			<p class="MLP_text ParaOverride-1">„Že jdu někam na návštěvu a&#160;nedostanu tam najíst.“</p>
			<p class="MLP_text ParaOverride-1">Vosa spadla do sklenice. Kristýna sebrala skleničku, vyšla na balkon, vosu nabrala na lžičku a&#160;vypustila mezi třešně a&#160;jabloně.</p>
			<p class="MLP_text ParaOverride-1">Michal už zažil, jak se na Kristýnu sneslo pět vos a&#160;různě jí posedaly na ramenou. Jako dítě si je nechávala přistát na dlani, přikryla druhou a&#160;jásala:</p>
			<p class="MLP_text_-I- ParaOverride-1">Máme vosí besídku!</p>
			<p class="MLP_text ParaOverride-1">A<span class="MLP_znak_kurziva_11b">&#160;</span>na procházkách na ni vždycky usedali otakárci a&#160;modrásci.</p>
			<p class="MLP_text_-I- ParaOverride-1">Někdy v&#160;noci slyším, jak se venku ve tmě všechno hýbe a&#160;čekám, až se ježci a&#160;veverky vyhrnou a&#160;nalezou k&#160;nám do postelí, skříní a&#160;zásuvek.</p>
			<p class="MLP_text_-I- ParaOverride-1">Než tady táta postavil barák, byla tu jen divočina. Co by to bylo za zvěř, kdyby se jí vzdala?</p>
			<p class="MLP_text ParaOverride-1">Michal tu dnes spal poprvé. Z&#160;balkonu rodinného domu se výhled táhl až k&#160;vesničkám na obzoru.</p>
			<p class="MLP_text ParaOverride-1">„Už vím, co uděláme,“ řekla.</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Usmažím ti vajíčka a&#160;pak…“</p>
			<p class="MLP_text ParaOverride-1">„Půjdem do sprchy?“</p>
			<p class="MLP_text ParaOverride-1">„Pak mě vezmeš řídit.“</p>
			<p class="MLP_text ParaOverride-1">„Teď?“</p>
			<p class="MLP_text ParaOverride-1">„Táta je v&#160;práci a&#160;máma v&#160;lázních. Nemusíš mít strach.“</p>
			<p class="MLP_text ParaOverride-1">Kdyby neusnul, určitě by byl proti. Ale třeba se sem po vyjížďce vrátí, půjdou do postele a&#160;stane se to, co se mělo stát před hodinou.</p>
			<p class="MLP_text ParaOverride-1">„Vycouváš z&#160;garáže? já bych ji určitě otloukla.“ Zmizela v&#160;kuchyni a&#160;Michal uslyšel, jak rozklepává vajíčka.</p>
			<p class="MLP_text ParaOverride-1">Otočil se na posteli. Oči se mu zavíraly.</p>
			<p class="MLP_text ParaOverride-1">V&#160;autě snad neusnu, zadoufal.</p>
		</div>
</body>
</html>