<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-54" xml:lang="cs-CZ">
		<div class="Z-kladn--textový-r-meček">
			<p id="_idParaDest-52" class="MLP_uroven2_kapitola ParaOverride-1">Nepřítel socialismu</p>
			<p class="MLP_text_bez1radku ParaOverride-1">Na obrovské koloběžce Sejkoru minulo dvacet svazáků. Červnové slunce svítilo na vlajky před základní školou československo-sovětského přátelství. Zítra ráno v&#160;osm nula nula se z&#160;ní vyrojí pionýři a&#160;uklidí i&#160;nedopitou lahev šumavského ze zídky před školou.</p>
			<p class="MLP_text ParaOverride-1">Nebo ji zkonfiskuje školník.</p>
			<p class="MLP_text ParaOverride-1">Z&#160;větví pámelníku vylétli dva vrabci a&#160;tři sýkorky. Za keřem si možná nějací svazáci užívali, ale už neměl čas jim kontrolovat doklady.</p>
			<p class="MLP_text ParaOverride-1">Při prvním ročníku Setkání mládeže se všude psalo, že účastníci jsou chuligáni, takže ti zahájili kampaň s&#160;názvem NEJSME JENOM CHULIGÁNI. Celý den sbírali voskované kelímky od piva do deset metrů dlouhé roury, kterou nosili po městě, a&#160;skandovali NEJSME JENOM CHULIGÁNI! NEJSME JENOM CHULIGÁNI!</p>
			<p class="MLP_text ParaOverride-1">Skončili tady, před hotelem Hvězda, kam měl prezident Svoboda dorazit na oběd. Vrchní už měl vepřovou panenku hotovou, pobíhal po hotelu a&#160;bědoval: <span class="MLP_znak_kurziva_11b">Je to</span> v&#160;<span class="MLP_znak_kurziva_11b">čudu, prezident dělníků a&#160;rolníků, a&#160;nemůže přijít ani včas na voběd!</span></p>
			<p class="MLP_text ParaOverride-1">Prezident Svoboda nakonec pronesl ve dveřích hotelu improvizovaný projev, po kterém ho dav nechtěl pustit. Prodrala se k&#160;němu paní z&#160;Volyně s&#160;pamětní knihou zrovna vzkříšeného Junáka, on se do ní podepsal na první stránku a&#160;paní se radostí rozplakala.</p>
			<p class="MLP_text_-I- ParaOverride-1">Já vám děkuju za všechny junáky, pane prezidente!</p>
			<p class="MLP_text ParaOverride-1">A<span class="MLP_znak_kurziva_11b">&#160;</span>dav zakřičel: <span class="MLP_znak_kurziva_11b">My taky, pane prezidente! My jsme taky Junáci! My nejsme chuligáni!</span></p>
			<p class="MLP_text ParaOverride-1">A&#160;pak prezident všem připil šumavským: <span class="MLP_znak_kurziva_11b">Já vím, že nejste chuligáni.</span></p>
			<p class="MLP_text ParaOverride-1">Sejkoru napadlo, že je už možná poslední, kdo si tuhle slávu pamatuje, a&#160;vkročil do lesnické školy.</p>
			<p class="MLP_text_bez1radku_-12-0- ParaOverride-1">Nástěnka Akce „Z“ připravovala občany na brigádu <span class="MLP_znak_kurziva_11b">Ochrana a&#160;údržba městské zeleně</span><span class="MLP_znak_kurziva_11b CharOverride-1">,</span> která se měla konat v&#160;městském parku 21.&#160;8. 1987. Výročí invaze armád Varšavské smlouvy bylo třeba oslavit prací, ne flákáním, ožíráním a&#160;provokacemi.</p>
			<p class="MLP_text ParaOverride-1">Sestava v&#160;místnosti prořídla. U&#160;okna seděli sklíčeně, jako vždy po slavnostním večeru, jen dva příslušníci prachatické SNB, okresní tajemník ONV, městský tajemník MNV a&#160;za svazáky se dostavili jen předsedové okresní i&#160;městské organizace.</p>
			<p class="MLP_text ParaOverride-1">Hubený estébák se vydal ke stolu v&#160;okamžiku, kdy vešel jeho tlustý kolega. Dnes se neoholil a&#160;na vytahané košili se mu leskla tmavá skvrna. „Tak cos včera večer dělal, soudruhu Sejkoro?“</p>
			<p class="MLP_text ParaOverride-1">„Strávil jsem celou noc řešením případu.“</p>
			<p class="MLP_text ParaOverride-1">„Vážně? A&#160;co z&#160;toho plyne?“</p>
			<p class="MLP_text ParaOverride-1">„Myslím, že jsem ho vyřešil.“</p>
			<p class="MLP_text ParaOverride-1">„Opravdu?“</p>
			<p class="MLP_text ParaOverride-1">„Jo. Ale počkám, až se dostaví ostatní.“ Sejkora nezapomněl, jak ho dusili kvůli letišti a&#160;jak zmlkli, sotva se objevil Modrá bunda.</p>
			<p class="MLP_text ParaOverride-1">Jenže pořád ještě nevěděl, co vymyslí.</p>
			<p class="MLP_text ParaOverride-1">S&#160;něčím přijít musí, Modrá bunda si u&#160;Kaňky prověřoval, kde v&#160;noci byl, takže po něm pořád jdou.</p>
			<p class="MLP_text ParaOverride-1">Napadla ho Lešková. Nad její fotkou si zaslintají a&#160;jako spojka s&#160;Havlem bude v&#160;převleku za zedníka platit za počin dokonalé režie.</p>
			<p class="MLP_text ParaOverride-1">Jenže byla o&#160;hlavu menší než on.</p>
			<p class="MLP_text ParaOverride-1">A&#160;nevysvětlovala přenesení <span class="MLP_znak_kurziva_11b">Plánu.</span></p>
			<p class="MLP_text ParaOverride-1">Víc času na rozmyšlenou nedostal, s&#160;podplukovníkem Krato­chvílem vstoupil do místnosti Modrá bunda.</p>
			<p class="MLP_text_bez1radku_-12-0- ParaOverride-1">Podplukovník si nalil kávu a&#160;Modrá bunda nakousl hroznové víno. Skelný pohled, váčky pod očima a&#160;zmuchlaná tvář prozrazovaly, že to včera přehnal a&#160;vyspával, dokud to šlo. Po holení mu na krku ještě nezaschly kapičky krve.</p>
			<p class="MLP_text ParaOverride-1"><span class="MLP_znak_kurziva_11b">V&#160;neděli ráno zjistíš, kdo z&#160;nich vopravdu umí chlastat,</span> radil mu Borovec.</p>
			<p class="MLP_text ParaOverride-1">Ten to uměl, stálo ho to zničená játra.</p>
			<p class="MLP_text ParaOverride-1">„Soudruzi, potřebujeme si promluvit se soudruhem strážmistrem o&#160;samotě.“</p>
			<p class="MLP_text ParaOverride-1">Soudruzi si Sejkoru podezřívavě prohlédli. Všichni vypadali, že za sebou mají opravdu svízelnou noc, a&#160;teď už věděli, že se na ně vykašlal a&#160;chrněl doma. Sejkorovi došlo, že udělal chybu, měl se tvářit, že se včera zmastil ještě hůř než oni.</p>
			<p class="MLP_text ParaOverride-1">Dveře se za soudruhy zavřely a&#160;podplukovník Kratochvíl řekl: „Václava Havla kontaktovali dva disidenti ekologové. Samozřejmě je sledujeme. Havel se mezitím vrátil do Prahy.“</p>
			<p class="MLP_text ParaOverride-1">Sejkora si oddychl. Ještě že aspoň disidenti dělají, co mají.</p>
			<p class="MLP_text ParaOverride-1">„Ale to neznamená, že můžeme náš případ uzavřít.“</p>
			<p class="MLP_text ParaOverride-1">„To určitě ne.“</p>
			<p class="MLP_text ParaOverride-1">„Máme několik podezřelých a&#160;upřímně, makali jsme na tom celou noc. Několikrát jsme potřebovali tvoji pomoc, ale nikde jsme tě nezastihli…“</p>
			<p class="MLP_text ParaOverride-1">„Dnešní noc jsem strávil v&#160;nemocnici.“</p>
			<p class="MLP_text ParaOverride-1">„Copak? Náhlá nevolnost?“</p>
			<p class="MLP_text ParaOverride-1">„Soudruh Borovec a&#160;já jsme vypátrali, kdo v&#160;roce 1964 přenesl <span class="MLP_znak_kurziva_11b">Plán použití</span><span class="MLP_znak_kurziva_11b CharOverride-1">.“</span></p>
			<p class="MLP_text ParaOverride-1">Lžička soudruha podplukovníka se v&#160;šálku zastavila a&#160;Modrá bunda přestal ukusovat kuličky hroznového vína.</p>
			<p class="MLP_text ParaOverride-1">Možná jim došlo, že udělali chybu, když se ani jeden z&#160;nich nezastavil za spolubojovníkem, který je dvacet let dennodenně zásoboval udáváním místních.</p>
			<p class="MLP_text ParaOverride-1">„Chtěl jsem si potvrdit všechno, co jsme společně zjistili. Bohužel, jak víte, soudruh nadstrážmistr Borovec dnes ráno skonal…“</p>
			<p class="MLP_text ParaOverride-1">Musí riskovat.</p>
			<p class="MLP_text ParaOverride-1"><span class="MLP_znak_kurziva_11b">Nikdy nevíš</span>, <span class="MLP_znak_kurziva_11b">co na tebe pytláci chystaj, dokud je nevodděláš,</span> říkával děda.</p>
			<p class="MLP_text ParaOverride-1">„Kdo přenesl <span class="MLP_znak_kurziva_11b">Plán</span>?“</p>
			<p class="MLP_text ParaOverride-1">„Místní zavilý nepřítel socialismu.“ Odmlčel se. Chtěl slyšet, jak žebrají o&#160;odpověď.</p>
			<p class="MLP_text ParaOverride-1">„Kdo?“</p>
			<p class="MLP_text ParaOverride-1">„Jeden tiskař, jmenuje se Randák.“</p>
			<p class="MLP_text ParaOverride-1">„Já říkal, že to byla ta zatracená tiskárna!“ vykřikl podplukovník Kratochvíl.</p>
			<p class="MLP_text ParaOverride-1">„Proč by to dělal?“ zeptal se Modrá bunda.</p>
			<p class="MLP_text ParaOverride-1">„Jeho rodičům sebrali hospodářství nad Zdíkovem a&#160;on se vždycky chtěl pomstít. Jeho bratr byl převaděč, pohraničníci po něm šli celé roky, teď žije v&#160;Kanadě. A&#160;Randák měl za hranicí někoho, komu by <span class="MLP_znak_kurziva_11b">Plán</span> finančně pomohl&#160;– jeho neteř žije ve Freyungu, hned za hranicí.“</p>
			<p class="MLP_text ParaOverride-1">„Zatknul jsi ho?“</p>
			<p class="MLP_text ParaOverride-1">„Antonín Randák včera večer zemřel. Ale předtím se mně i&#160;soudruhu Borovcovi přiznal.“</p>
			<p class="MLP_text ParaOverride-1">„Nemohl v&#160;tom jet ten váš disident Crha? Je taky tiskař,“ zeptal se podplukovník.</p>
			<p class="MLP_text ParaOverride-1">„V&#160;té době byl na vojně.“</p>
			<p class="MLP_text ParaOverride-1">„Jenže to nijak neřeší kontakt mezi disidenty a&#160;Havlem.“</p>
			<p class="MLP_text ParaOverride-1">„K&#160;tomu se Randák také přiznal.“</p>
			<p class="MLP_text ParaOverride-1">„Ale proč by si Randák půjčoval auto toho kluka?“</p>
			<p class="MLP_text ParaOverride-1">„Aby ho nikdo nepoznal. Randák je ze Zdíkova, místní by okamžitě věděli, že se vypravil k&#160;Lopatkům.“ Sejkora málem pronesl k&#160;Tušlům, ale včas se opravil.</p>
			<p class="MLP_text ParaOverride-1">„Jak se k&#160;tomu autu dostal?“</p>
			<p class="MLP_text ParaOverride-1">„Michal vyvěsil inzerát i&#160;s&#160;telefonním číslem.“</p>
			<p class="MLP_text ParaOverride-1">„A&#160;víme, že Michal Randákovi volal,“ přikývl podplukovník Kratochvíl.</p>
			<p class="MLP_text ParaOverride-1">„Michal o&#160;ničem nevěděl,“ pokračoval Sejkora. „Nechal stát auto na parkovišti, protože nestartovalo.“</p>
			<p class="MLP_text ParaOverride-1">„A&#160;co když o&#160;tom Michal věděl?“</p>
			<p class="MLP_text ParaOverride-1">„I&#160;to je možné, Randák byl kamarád jeho otce. Určitě by mu neříkal, že jede za Václavem Havlem. Je možný, že mu Michal auto do Zdíkova dovezl, to jo.“</p>
			<p class="MLP_text ParaOverride-1">„Proč nám to tedy při výslechu neřekl?“</p>
			<p class="MLP_text ParaOverride-1">„Jak říkám, Randák byl kamarád jeho táty. Nejspíš měl Michal pocit, že ho nemůže udat. Znáte mladý, tohle berou jako zradu.“</p>
			<p class="MLP_text ParaOverride-1">Modrá bunda pohlédl na Sejkoru. „Všechno to zní úžasně logicky, ale má to jednu vadu. Máme takovou fotku. A&#160;je smutný, když je v&#160;tom dítě.“</p>
			<p class="MLP_text ParaOverride-1">Sejkora polknul.</p>
			<p class="MLP_text ParaOverride-1">Tak oni mě opravdu budou vydírat.</p>
			<p class="MLP_text ParaOverride-1">Jenže ho nevydírali, na zvětšené fotce stál Michal s&#160;klukem Málkové z&#160;Hrabic, navlečeným ve slušivém svetru, a&#160;předával mu peníze.</p>
			<p class="MLP_text ParaOverride-1">„Vidíš, co mu dává?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tuhle nábojnici.“ Modrá bunda ji vytáhl z&#160;kapsy a&#160;položil na stůl. „Víš, co mi Michal Zídek dneska v&#160;noci u&#160;výslechu řekl? <span class="MLP_znak_kurziva_11b">Nechali mi tu zabít tátu.</span> Co o&#160;tom víš?“</p>
			<p class="MLP_text ParaOverride-1">„Nic.“ Sejkora se nejistě usmál.</p>
			<p class="MLP_text ParaOverride-1">Modrá bunda pokračoval:</p>
			<p class="MLP_text ParaOverride-1">„Podle mě ten <span class="MLP_znak_kurziva_11b">Plán</span> nepřenesl Randák.“</p>
			<p class="MLP_text ParaOverride-1">„Ne?“</p>
			<p class="MLP_text ParaOverride-1">„Přenesl ho Ruda Zídek.“</p>
			<p class="MLP_text ParaOverride-1">„Ruda?“ zašeptal Sejkora.</p>
			<p class="MLP_text ParaOverride-1">„V&#160;květnu 1964 sloužil jako záložák v&#160;tehdy tajné vojenské tiskárně.“</p>
			<p class="MLP_text ParaOverride-1">„Ale o&#160;něm se Randák vůbec nezmiňoval,“ divil se Sejkora.</p>
			<p class="MLP_text ParaOverride-1">„Randáka sis dal dohromady cestou a&#160;myslíš, že ti to spolknem. Všechno, co sis vykonstruoval, je dost podezřelé.“</p>
			<p class="MLP_text ParaOverride-1">„Jak podezřelé?“</p>
			<p class="MLP_text ParaOverride-1">„Protože to znamená, že o&#160;tom, jak Ruda Zídek umřel, něco víš.“</p>
			<p class="MLP_text ParaOverride-1">„Já o&#160;tom nic nevím.“</p>
			<p class="MLP_text ParaOverride-1">„Proč se ti Ruda Zídek nelíbí? Je taky po smrti. Hodit na něj, že přenesl ten <span class="MLP_znak_kurziva_11b">Plán</span><span class="MLP_znak_kurziva_11b CharOverride-1">,</span> by bylo nejjednodušší a&#160;řešilo by to všechno. Něco o&#160;jeho smrti víš,“ pronesl Modrá bunda hlasem, který si určitě uměl vynucovat rychlá doznání, a&#160;kývl k&#160;nábojnici.</p>
			<p class="MLP_text ParaOverride-1">Sejkora ucítil sevření ledového strachu. „Já?“</p>
			<p class="MLP_text ParaOverride-1">„Jedno v&#160;tom celou tu dobu nehraje: Proč chráníš toho kluka? Chápu, chodí s&#160;tvojí dcerou, ale každý táta by si oddychl, kdyby takového nápadníka ztratil z&#160;očí. Tak mě napadlo, že v&#160;tom bude něco jiného. Něco se tady semlelo.“</p>
			<p class="MLP_text ParaOverride-1">„A&#160;co se tu semlelo!? Jeho tátu prostě vodpráskli!“ Sejkora cítil, že ztrácí nervy. „A&#160;z&#160;Michala vyrostl slušnej kluk, žádnej udavačskej hajzl. To na něj budem celej život kydat hnůj? Jako že jeho táta si to, že ho zabili, vlastně zasloužil, protože přenes <span class="MLP_znak_kurziva_11b">Plán</span>? Že to bylo spravedlivý?“</p>
			<p class="MLP_text ParaOverride-1">Modrá bunda se na židli zaklonil a&#160;Sejkoru napadlo, že to přehnal.</p>
			<p class="MLP_text ParaOverride-1">„<span class="MLP_znak_kurziva_11b">Plán</span> tenkrát přenesl Ruda Zídek, že jo? Chci to slyšet.“</p>
			<p class="MLP_text ParaOverride-1">Sejkora slyšel, jak mu tluče srdce, a&#160;věděl, že to, co odpoví, bude klíčem k&#160;jeho povýšení, k&#160;tomu, jak s&#160;ním Modrá bunda a&#160;ostatní na okrese budou nakládat.</p>
			<p class="MLP_text ParaOverride-1">„Tak co mi řekneš, soudruhu?“</p>
			<p class="MLP_text ParaOverride-1">„Nic,“ vykřikl a&#160;podíval se mu přímo do očí.</p>
			<p class="MLP_text ParaOverride-1">Modrá bunda se spokojeně usmál. „Chápu. Tu nábojnici si vem.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Na památku. Jestli jste si s&#160;tím zrádcem tenkrát takhle poradili, já proti tomu nic nemám. Dokonce mi přijde chytré, jak jste si s&#160;ním srovnali účty. Upřímně mi to imponuje.“</p>
			<p class="MLP_text ParaOverride-1">Teprve teď Sejkorovi došlo, co si estébáci myslí&#160;– že to na Rudu navlékl on sám. Ale mělo teď smysl, aby vykřikoval, že se smrtí Rudy Zídka nemá nic společného?</p>
			<p class="MLP_text ParaOverride-1">„Tím jsme to tedy vyřešili. Dejme tomu, že s&#160;tím mládencem chodí tvoje dcera, je s&#160;ním šťastná a&#160;ty cítíš povinnost ho chránit. Fajn. Tvoje výčitky jsou tvůj problém. Nemá smysl komplikovat si život pár hodin předtím, než odevzdáme závěrečnou zprávu. Soudruzi nahoře chtějí jasné vysvětlení těch patálií. Prioritou zůstává Žák. Důkazů proti němu máme dost.</p>
			<p class="MLP_text ParaOverride-1">A&#160;teď dobře poslouchej: Až dorazíme za dva roky, nebudeš celou noc chrnět před bednou. Budeš nám k&#160;ruce dvacet čtyři hodin denně, rozumíš? Zvednem telefon, a&#160;ty složíš krovky a&#160;napochoduješ.“</p>
			<p class="MLP_text ParaOverride-1">Sejkora přikývl.</p>
			<p class="MLP_text ParaOverride-1">„Chci to slyšet.“</p>
			<p class="MLP_text ParaOverride-1">„Budu vám k&#160;dispozici.“</p>
			<p class="MLP_text ParaOverride-1">„Chci slyšet to, co jsem řekl.“</p>
			<p class="MLP_text ParaOverride-1">„Zvednu krovky a&#160;napochoduju.“</p>
			<p class="MLP_text ParaOverride-1">„Kdykoli zvedneme telefon.“</p>
			<p class="MLP_text ParaOverride-1">„Kdykoli zvednete telefon.“</p>
			<p class="MLP_text ParaOverride-1">„Teď celý.“</p>
			<p class="MLP_text ParaOverride-1">Sejkora polknul. „Zvednu krovky a&#160;napochoduju, kdykoli zvednete telefon.“</p>
			<p class="MLP_text ParaOverride-1">„To se mi líbí. Budeme dobrá parta. Zavolej je dovnitř.“</p>
			<p class="MLP_text_bez1radku_-12-0- ParaOverride-1">Soudruzi pokukovali po Sejkorovi a&#160;usedali na svá místa.</p>
			<p class="MLP_text ParaOverride-1">Modrá bunda si odkašlal a&#160;vstal:</p>
			<p class="MLP_text ParaOverride-1">„Soudruzi! Letošní Setkání mládeže Šumavy pro nás všechny představuje mimořádný úspěch. Ověřili jsme si, že mládež stojí na naší straně. A&#160;víme, že je to pragmatická mládež, která si v&#160;naší socialistické společnosti najde místo. Za dva roky se znovu sejdeme v&#160;přátelské atmosféře…“</p>
			<p class="MLP_text ParaOverride-1">Sejkora ale slyšel to, co zaznělo před pár minutami.</p>
			<p class="MLP_text ParaOverride-1"><span class="MLP_znak_kurziva_11b">Složíš krovky a&#160;napochoduješ, kdykoli zvedneme telefon</span>&#160;– vlastně znamenalo, že s&#160;ním počítají.</p>
			<p class="MLP_text ParaOverride-1">Vzali ho mezi sebe.</p>
			<p class="MLP_text ParaOverride-1">Proto si ho fotili s&#160;dívenkou s&#160;prknem, proto dělali tyátr s&#160;Micha­lem a&#160;jeho tátou.</p>
			<p class="MLP_text ParaOverride-1">Chtěli vidět jeho strach&#160;– a&#160;on jim ho ukázal.</p>
			<p class="MLP_text ParaOverride-1">Bylo to jako s&#160;mafiány: aby si vás oťukli, nechali vás někoho zabít a&#160;po vraždě si z&#160;místa odnesli důkaz, že jste vraždil vy&#160;– a&#160;měli vás už navždycky v&#160;hrsti.</p>
			<p class="MLP_text ParaOverride-1">Má smysl, aby jim vymlouval, že Rudu nezabil, když mu to vlastně pomůže?</p>
			<p class="MLP_text ParaOverride-1">„… a&#160;proto vám chci poděkovat za podporu i&#160;vstřícnost, protože za dva roky bude naše mládež vyzrálejší, o&#160;kus dál na cestě k&#160;socia­lismu…“</p>
			<p class="MLP_text ParaOverride-1">Za dva roky se bude naše mládež ožírat, souložit a&#160;blít s&#160;ještě větším nasazením, napadlo Sejkoru. Disidenti rozum nedostanou. Bundeswehr nepoleví. Po městě budou viset vlajky, holky budou vystavovat prsa ve světlemodrých košilích a&#160;zadky nacpané v&#160;tmavomodrých sukních. Místní vylezou na dva dny ze svých skrýší, aby si zatrsali na Vodníku a&#160;zkoulovali se, protože veřejně řádit se jim nepovede další dva roky.</p>
			<p class="MLP_text ParaOverride-1">„Musím také vzpomenout na práci dlouholetého velitele místní stanice, soudruha nadstrážmistra Jiřího Borovce, který svůj život zasvětil práci pro stranu a&#160;bezpečnosti vašeho krásného města. A&#160;věřím, že zde přítomný soudruh Sejkora, nový velitel místní stanice, bude jeho důstojným a&#160;stejně tak dlouholetým nástupcem.“</p>
			<p class="MLP_text ParaOverride-1">Ozval se krátký a&#160;vlažný potlesk.</p>
			<p class="MLP_text ParaOverride-1">„Mám dotaz na soudruha Sejkoru,“ ozval se předseda místní SSM. „Zajistili jste už uniformy, které Podruh sebral mládežníkům z&#160;Bardejova?“</p>
			<p class="MLP_text ParaOverride-1">„Ještě ne.“</p>
			<p class="MLP_text ParaOverride-1">„Oni si totiž stěžovali, že jim ten váš Podruh nalil do vína nějaké svinstvo. Doufám, že ho seberete pro nezákonné požívání omamných látek.“</p>
			<p class="MLP_text ParaOverride-1">„To se spolehni, soudruhu. Podruha seberu ještě dnes. A&#160;jsem rád, že mě informuješ,“ odsekl Sejkora.</p>
			<p class="MLP_text ParaOverride-1">Svazáčtí blbečci z&#160;Bardejova prošustrovali košile v&#160;karbanu a&#160;svádějí to na doping.</p>
			<p class="MLP_text ParaOverride-1">Slibem o&#160;vyřešení drobného federálního incidentu závěrečná schůze bezpečnostního štábu skončila.</p>
			<p class="MLP_text_bez1radku_-12-0- ParaOverride-1">K&#160;nebi před lesnickou školou stoupala plošina s&#160;mladíkem v&#160;montérkách, který hodlal opravit rozbitou lampu pouličního osvětlení.</p>
			<p class="MLP_text ParaOverride-1">Modrá bunda tu sice bude pracovat na závěrečné zprávě, ale i&#160;tak se Sejkorovi ulevilo, když viděl, jak ti dva prachatičtí estébáčtí troubové odjíždějí.</p>
			<p class="MLP_text ParaOverride-1">Je velitelem stanice.</p>
			<p class="MLP_text ParaOverride-1">U&#160;hotelu Hvězda se o&#160;zeď opíral transparent: <span class="MLP_znak_kurziva_11b">THATCHEROVÁ A&#160;REAGAN NEPŘÁTELÉ MÍRU</span> a&#160;před vchodem stála bílá volha taxikáře Staňka.</p>
			<p class="MLP_text ParaOverride-1">„Mohoritovi to vyšlo, ne?“</p>
			<p class="MLP_text ParaOverride-1">„Co mu vyšlo?“ zeptal se Sejkora nechápavě.</p>
			<p class="MLP_text ParaOverride-1">„Ten trik s&#160;útěkem před projevem. Když chceš dělat reformu, nebudeš přece vodkrejvat karty. A&#160;pro nás je důležitý, že jsi s&#160;ním chlastal. S&#160;Borovcem by si Mohorita v&#160;životě nepokecal. Dáš mi vědět, až se Vasil vrátí a&#160;ty s&#160;ním zase vyrazíš?“</p>
			<p class="MLP_text ParaOverride-1">„Určitě.“</p>
			<p class="MLP_text ParaOverride-1">„Vodvezu vás, kam budete chtít, klidně i&#160;zadara. Já bych věděl, jak hospodářství rozpumpovat, a&#160;začal bych ve větším než připosraní Maďaři a&#160;panbíčkářští Poláci,“ spiklenecky na Sejkoru mrkl. Pak přes jeho hlavu sjel pohledem k&#160;lesnické škole a&#160;řekl: „Hele, tamhle máš svýho budoucího zeťáka, tuhle jsme ho potkali s&#160;tou tvojí kopretinou a&#160;žena povídá: <span class="MLP_znak_kurziva_11b">Ty dva budou mít krásný děti, vona je blonďatá, von černej…“</span></p>
			<p class="MLP_text ParaOverride-1">Sejkora se otočil.</p>
			<p class="MLP_text ParaOverride-1">Michal vycházel z&#160;brány lesnické školy. Držel se za zápěstí, mžoural do slunce, potom zdvihl ruku a&#160;mávl na mladíka na plošině.</p>
			<p class="MLP_text ParaOverride-1">„Jo, jasně že ti brnknu, až s&#160;Vasilem někam pojedem,“ pronesl Sejkora nepřítomně a&#160;konečně si oddychl.</p>
			<p class="MLP_text ParaOverride-1">Michala nechali jít a&#160;jeho povýší.</p>
			<p class="MLP_text ParaOverride-1">Možná je Modrá bunda stokrát chytřejší než já a&#160;nenechá se oblafnout, ale mně po letech zase všechno prošlo, pomyslel si.</p>
			<p class="MLP_text ParaOverride-1">A&#160;do krve by se porval s&#160;každým přiopilým slovenským lesním dělníkem, který by jen naznačil, že je vedle jak ta jedle.</p>
		</div>
</body>
</html>