<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-42" xml:lang="cs-CZ">
		<div class="Z-kladn--textový-r-meček">
			<p id="_idParaDest-40" class="MLP_uroven2_kapitola ParaOverride-1">Zalezlí hrdinové</p>
			<p class="MLP_text_bez1radku ParaOverride-1">Lán kopřiv se kolem Drosselhofu vlnil v&#160;dopoledním vánku. Rezavý zámek, který ráno Michal vyrval ze dveří, už v&#160;močůvce nesvětélkoval. Na silnici viděl Davida, jak stopuje a&#160;jak ho vojenské náklaďáky s&#160;troubením míjejí.</p>
			<p class="MLP_text ParaOverride-1">Stáj byla otevřená a&#160;její okna tak špinavá, jako by na ně někdo zevnitř nalepil šedivou fólii.</p>
			<p class="MLP_text ParaOverride-1">Vešel dovnitř. Na místo, kde v&#160;noci spal, dopadalo rozbitou střechou sluneční světlo. O&#160;protější kamennou zeď se na slámě opíral Suez a&#160;vykládal si karty. Pod očima se mu táhly tmavomodré kruhy a&#160;na vrásčitém čele tmavý strup obalený blátem, šém, vložený do goléma uplácaného z&#160;bláta vojenské střelnice.</p>
			<p class="MLP_text ParaOverride-1">„Co tu chceš, mladej?“</p>
			<p class="MLP_text ParaOverride-1">„Přišel jsem se na něco zeptat.“</p>
			<p class="MLP_text ParaOverride-1">„Jaks mě našel?“</p>
			<p class="MLP_text ParaOverride-1">„Byl jsem tu ráno a&#160;nechal vám flašku šumavskýho.“</p>
			<p class="MLP_text ParaOverride-1">„Tos byl ty?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Přinesls eště jednu?“</p>
			<p class="MLP_text ParaOverride-1">„Je prohibice.“</p>
			<p class="MLP_text ParaOverride-1">„Ale no tak, vrátnej v&#160;Mykoproduktě by ti jednu prodal.“</p>
			<p class="MLP_text ParaOverride-1">„To mě nenapadlo,“ přiznal Michal a&#160;usadil se na hromadě slámy. Ve vzduchu dál páchla močůvka. Nějak se nemohl zbavit pocitu, že ho sem šumavské v&#160;noci poslalo a&#160;teď přivolalo zpátky.</p>
			<p class="MLP_text ParaOverride-1">„Ty seš Rudovo kluk!“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Mě se nemusíš bát. Tvůj táta nebyl jako ty ostatní svině. Neměl bys nějaký drobný?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Nekecej, celý město ví, že Podruh prodal barák.“</p>
			<p class="MLP_text ParaOverride-1">„Rozhazuje s&#160;cizejma, ne s&#160;kámošema.“ Ve vedlejší stáji zahlédl matraci, ešus a&#160;dva otlučené vojenské kanystry.</p>
			<p class="MLP_text ParaOverride-1">„Vo tomhle místě nikomu nevykládej, jasný? Taková schovka se ti eště může hodit.“ Otočil dvě další karty. „Co chceš vědět?“</p>
			<p class="MLP_text ParaOverride-1">Michal vytáhl fotku. „Vy jste s&#160;nima kamarádil?“</p>
			<p class="MLP_text ParaOverride-1">„To je partička, co?“ rozesmál se Suez. „Tenkrát to byli správní kluci, a&#160;dneska…“ Mávl rukou. „Se Sejkorovu holkou chodíš, víš, že se z&#160;něj stal pošuk, co leze estébákům do zadku, Vrabec se zavřel doma a&#160;přitom věděl všechno o&#160;historii, jako jeho táta. Lešek čachruje s&#160;autama a&#160;motorkama. Pro Otu děláš, chce ze svejch dětí a&#160;z&#160;analfabetů v&#160;dílně vychovat slušný lidi, jenže to tady, kamaráde, nikdy nepůjde. Jen Milan Hellner zdrhnul, aby se nedožil senility jako vostatní…,“ vykládal sebevědomým hlasem člověka, který jediný našel způsob, jak přežít.</p>
			<p class="MLP_text ParaOverride-1">„Co znamená <span class="CharOverride-2">Lomcovák</span>? Je to napsaný na druhý straně. Něco s&#160;šumavským?“</p>
			<p class="MLP_text ParaOverride-1">„Kdepak, to je letecká sestava. Tou v&#160;šedesátejch letech ohromil svět náš nejlepší pilot Láďa Bezák než ulít na Západ. Robert Redford ji předváděl ve <span class="MLP_znak_kurziva_11b">Velkým Waldo Pepperovi,</span> jenom mu říkal <span class="MLP_znak_kurziva_11b">lomkovak. </span>Viděls ten film?“</p>
			<p class="MLP_text ParaOverride-1">„Ne. Kdo to tam napsal?“</p>
			<p class="MLP_text ParaOverride-1">„To nevím, ale je jasný, pro koho.“</p>
			<p class="MLP_text ParaOverride-1">„A&#160;pro koho?“</p>
			<p class="MLP_text ParaOverride-1">„Na to přijdeš sám,“ prohlásil Suez pobaveně.</p>
			<p class="MLP_text ParaOverride-1">„Asi ne.“</p>
			<p class="MLP_text ParaOverride-1">„Kdo z&#160;těch na fotce lítá? Lešek. Jeho sen byl: předvíst <span class="CharOverride-2">Lomcováka </span>anglický královně.“</p>
			<p class="MLP_text ParaOverride-1">Michal si vzpomněl na plakáty letadélek v&#160;Leškově dílně a&#160;papíry, které přinesla Hanka Crhová.</p>
			<p class="MLP_text ParaOverride-1">„Letěl na Goodyear Trophey.“</p>
			<p class="MLP_text ParaOverride-1">„Ale Goodyear jsou pneumatiky, ne?“</p>
			<p class="MLP_text ParaOverride-1">„Goodyear Air Trophey je nejslavnější přehlídka leteckejch akrobatů, která se lítá u&#160;Birminghamu na letišti, kde za války lítali čeští piloti, a&#160;tak tam piloty z&#160;Čech zvou. Teda zvali, že jo, před invazí. V&#160;lóži vždycky trůnil někdo z&#160;královský rodiny.“</p>
			<p class="MLP_text ParaOverride-1">„A&#160;Lešek tam letěl?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;udělal <span class="CharOverride-2">Lomcováka</span>?“</p>
			<p class="MLP_text ParaOverride-1">„Nevím. Zeptej se ho.“</p>
			<p class="MLP_text ParaOverride-1">„Táta a&#160;ostatní tu po srpnu rozdávali protisovětský letáky.“</p>
			<p class="MLP_text ParaOverride-1">„K&#160;tomu ti nic neřeknu. Všichni by dostali nejmíň dvacet let a&#160;jejich děti by byly nadosmrti v&#160;prdeli.“</p>
			<p class="MLP_text ParaOverride-1">„Nevíte, proč se Sejkora se všema pohádal?“</p>
			<p class="MLP_text ParaOverride-1">„Šlo vo nějakou fotku.“</p>
			<p class="MLP_text ParaOverride-1">„Jakou fotku?“</p>
			<p class="MLP_text ParaOverride-1">„Nevím. Ale vod tý doby mu mezi sebou přezdívali Zákeřník.“</p>
			<p class="MLP_text ParaOverride-1">„Zákeřník?“</p>
			<p class="MLP_text ParaOverride-1">„Šlo vo nějakej keř.“</p>
			<p class="MLP_text ParaOverride-1">„Keř?“ To už vůbec nedávalo smysl. A&#160;vzápětí ho napadlo, jestli by o&#160;té přezdívce mohla něco vědět Kristýna.</p>
			<p class="MLP_text ParaOverride-1">„Neběhal tu v&#160;srpnu 1968 německej voják s&#160;mauserkou?“</p>
			<p class="MLP_text ParaOverride-1">„Vo tom jsem taky slyšel,“ řekl Suez a&#160;pátravě si Michala prohlížel. „Ale klidně to mohla bejt jenom propaganda. Kdybys věděl, co já slyšel za řeči! Dodneška se třeba věří, že odsud někdo vynes <span class="MLP_znak_kurziva_11b">Plán použití Československé lidové armády</span> v&#160;<span class="MLP_znak_kurziva_11b">době války.“</span></p>
			<p class="MLP_text ParaOverride-1">„A&#160;to bylo co?“</p>
			<p class="MLP_text ParaOverride-1">„Tajnej <span class="MLP_znak_kurziva_11b">Plán</span> z&#160;roku 1964, kterej popisuje útok sil Varšavský smlouvy za použití jaderných zbraní. Do sedmi dnů měla ČSLA okupovat Francii.</p>
			<p class="MLP_text ParaOverride-1">Jenže ten <span class="MLP_znak_kurziva_11b">Plán</span> někdo vynesl a&#160;Němci pod lesníma cestama vykopali jámy a&#160;do těch uložili miny tak, aby svahy kráterů měly po výbuchu 45 stupňů a&#160;nedaly se přejet. Já tomu nevěřil, ale bratranec dělal v&#160;Prefě. To je státní podnik, co vyrábí panely. Dva dny potom, co <span class="MLP_znak_kurziva_11b">Plán</span> dorazil z&#160;Moskvy, dostaly všechny pobočky v&#160;celý republice rozkaz změnit výrobní plány na výrobu panelů, co se používaj při brodění pro náklaďáky a&#160;tanky. Vážně nemáš žádný drobný?“</p>
			<p class="MLP_text ParaOverride-1">„Ne. Kde je dneska Kudlička?“ zeptal se Michal, protože správce statku by si mohl na něco vzpomenout.</p>
			<p class="MLP_text ParaOverride-1">„Chrní někde v&#160;příkopu. Pro toho starýho kozla je tenhle svazáckej candrbál úplný posvícení.“</p>
			<p class="MLP_text ParaOverride-1">„Musím jít.“</p>
			<p class="MLP_text ParaOverride-1">„Tak jdi a&#160;pozdravuj ty sráče. A&#160;příště přines flašku šumavskýho. A&#160;nevěř novinám, televizi, rádiu a&#160;učitelům.“</p>
			<p class="MLP_text ParaOverride-1">„Nebudu.“ Michal sáhl po fotce, vstal ze slámy, vyšel na dvůr a&#160;zamířil k&#160;bráně Drosselhofu.</p>
			<p class="MLP_text ParaOverride-1">Lešek letěl do Anglie…</p>
			<p class="MLP_text ParaOverride-1">Ale co to dokazuje?</p>
		</div>
</body>
</html>