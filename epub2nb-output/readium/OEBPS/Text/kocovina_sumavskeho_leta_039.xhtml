<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-36</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-36" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Varšavské manévry</p>
			<p class="MLP_text_bez1radku ParaOverride-1">Takhle Michala ještě nikdy hlava nebolela. Obvyklý oblak z&#160;cigaret a&#160;protivínského piva mu ve srovnání s&#160;dnešními ostrými střepinami v&#160;hlavě připadal jako hojivý závoj.</p>
			<p class="MLP_text ParaOverride-1">Napravo se ozval motor autobusu. Oddychl si; je v&#160;dílně, každý den ráno jezdí školní autobus.</p>
			<p class="MLP_text ParaOverride-1">Ale proč je tu taková tma?</p>
			<p class="MLP_text ParaOverride-1">A&#160;v&#160;sobotu školní autobusy nejezdí.</p>
			<p class="MLP_text ParaOverride-1">Zvedl hlavu a&#160;proudy koktejlů i&#160;kaše šumavského pronikly do míst, které dosud bolest neosídlila.</p>
			<p class="MLP_text ParaOverride-1">Neležel v&#160;dílně na hromadě hadrů, ale na slámě, ve vzduchu nepáchla solvina, ale močůvka. Ve tmě před ním se třpytil obdélník světla, který nejspíš ohraničoval dveře.</p>
			<p class="MLP_text ParaOverride-1">Nahmatal kliku a&#160;vyklopýtal ven.</p>
			<p class="MLP_text ParaOverride-1">Slunce ho oslepilo tak, že se skoro složil.</p>
			<p class="MLP_text ParaOverride-1">V&#160;močůvce u&#160;jeho nohou se válel zámek i&#160;s&#160;petlicí a&#160;jejich rez světélkovala jako mořské řasy.</p>
			<p class="MLP_text ParaOverride-1">To jsem asi vylomil já, napadlo ho na dvoře Drosselhofu, starého německého statku pod kasárnami.</p>
			<p class="MLP_text ParaOverride-1">Včera v&#160;noci ho šumavské zavedlo sem a&#160;cestou mu něco vykládaly kytky.</p>
			<p class="MLP_text ParaOverride-1">Nad hlavou mu zabzučely vosy a&#160;zamířily k&#160;otevřené lahvi šumavského opřené o&#160;plot. Několik jich už bez hnutí plavalo v&#160;bronzové rašelině, kterou včera nedopil.</p>
			<p class="MLP_text ParaOverride-1">Kristýna vosy zachraňuje, já je vraždím.</p>
			<p class="MLP_text ParaOverride-1">Vzápětí se ozvaly kroky a&#160;do vrat vkročil tlustý chlap v&#160;roztrhaných hadrech&#160;– bývalý lampasák, kterému místní přezdívali Suez.</p>
			<p class="MLP_text ParaOverride-1">Podíval se na Michala a&#160;pak uviděl flašku.</p>
			<p class="MLP_text ParaOverride-1">„To je tvoje?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Budeš to dojíždět?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Suez odehnal vosy a&#160;pořádně si přihnul. Pil tak lačně, že mu víno cákalo na košili a&#160;utopené vosy polykal jako bonbony.</p>
			<p class="MLP_text ParaOverride-1">„Todle je fakt vývozní matroš,“ prohlásil, otočil se ke stáji a&#160;zmizel uvnitř.</p>
			<p class="MLP_text ParaOverride-1">Rozbitého zámku si nevšímal, na rozpadajícím se statku to vypadalo, že je vylomený už dlouho.</p>
			<p class="MLP_text ParaOverride-1">Michal se tak mohl utěšovat, že nic neudělal, jako dítě, které napadne: možná už to všechno takhle bylo.</p>
			<p class="MLP_text_bez1radku_-12-0- ParaOverride-1">Hluboký výkop na kraji silnice ohraničovala prkna, červený hadr a&#160;zamřížovaná svítilna. Bagrista byl mladík od Prachatic v&#160;červeném tričku s&#160;černým nápisem DURAN DURAN. Ustřižené rukávy trička odhalovaly pořádné svaly.</p>
			<p class="MLP_text ParaOverride-1">Kolem bagru se už seběhli důchodci. Dnešek byl nabitý událostmi; průvod městem, slavnostní projev, přehlídka vojenské techniky, turnaj v&#160;malé kopané, promítání v&#160;letním kině a&#160;teď ještě havárie vody a&#160;příjezd nejvýkonnějšího bagru okresu.</p>
			<p class="MLP_text ParaOverride-1">„Seš vožralej,“ přivítal ho Ota.</p>
			<p class="MLP_text ParaOverride-1">„Nejsem.“</p>
			<p class="MLP_text ParaOverride-1">„Seber se a&#160;padej domu.“</p>
			<p class="MLP_text ParaOverride-1">„Kde je Podruh a&#160;ostatní?“</p>
			<p class="MLP_text ParaOverride-1">„Jeli taxíkem za Romkama do Strážnýho.“</p>
			<p class="MLP_text ParaOverride-1">„Nemůžu jít domů&#160;– bagr přijel kvůli nám, a&#160;já jsem jedinej, kdo tam může vlézt.“</p>
			<p class="MLP_text ParaOverride-1">„Nalitýho tě tam nepustím.“</p>
			<p class="MLP_text ParaOverride-1">„Vlezu tam a&#160;vy zapomenete, co jsem vám včera říkal. A&#160;dobře víte, že jsem lezl už do horších děr a&#160;měl přitom horší opice. A&#160;o&#160;bagru jsme si mohli nechat jenom zdát.“</p>
			<p class="MLP_text ParaOverride-1">Přešel silnici a&#160;pohlédl přes okraj jámy. Čekal ho osmimetrový sestup. Hlava se mu točila a&#160;nad jámou měl pocit, že mu všechny plyny, které číhají dole, pronikají do mozku prosyceného bylinami.</p>
			<p class="MLP_text ParaOverride-1">„Přivážu tě na provaz. A&#160;budeš se mnou mluvit.“ Ota mu podal černý gumový oblek, a&#160;když si ho Michal navlékl, uvázal mu kolem pasu provaz. „Kdyby se ti motala hlava nebo chtělo zvracet, zataháš.“</p>
			<p class="MLP_text ParaOverride-1">Hlava se mu už motala a&#160;zvracet se mu chtělo taky. Místní důchodci, většinou staří Němci, které na sídliště přestěhovali ze sklářských domů u&#160;řeky, vyrukovali s&#160;hláškami.</p>
			<p class="MLP_text ParaOverride-1">„Hele, mladej, hlavně nám to nepodělej jako Paulus u&#160;Stalingradu!“</p>
			<p class="MLP_text ParaOverride-1">„Chcem si vydrhnout frňáky, než napochodujou ty vaše organizovaný holky.“</p>
			<p class="MLP_text ParaOverride-1">Sáhl pro lopatu, také přivázanou na provaze, položil nohu na první příčku žebříku a&#160;ucítil těžký nakyslý pach země, tisíckrát silnější než závan nafty a&#160;benzinu.</p>
			<p class="MLP_text ParaOverride-1">Pomalu slézal po žebříku. Tmavomodrá vrstva asfaltu byla tenoučká jako slupka od melounu a&#160;pod ní se jako dužina nastřádala vrstva hnědé země protkaná bílými kořínky.</p>
			<p class="MLP_text ParaOverride-1">Konečně byl dole, jeho nohy se dotkly černé země zalité bahnem. Nesoustředil se, na kluzkém dně výkopu uklouzl, ale neupadl.</p>
			<p class="MLP_text ParaOverride-1">Země vyfukovala velké hnědé bubliny. Strmou stěnu po jeho pravé ruce zpevňovaly trámy. Vysoko nad ním zářil kruh modrého nebe. Vnímal slabou vibraci ve stěně, jak se nahoře po silnici valila auta.</p>
			<p class="MLP_text ParaOverride-1">Motor bagru zařval a&#160;nad Michala se trhanými pohyby vznesla žlutošedivá popraskaná radlice podobná dračí hlavě. Ota se nakláněl nad jámou a&#160;ukazoval bagristovi, kam má hrábnout.</p>
			<p class="MLP_text ParaOverride-1">Lžíce se zaryla do bahna, a&#160;když se pak se zemí a&#160;vodou zdvihla, Michal ze všech sil lopatou odhrnoval bláto z&#160;vodovodní roury, aby zjistil, kudy voda utíká, ale hladina se mezi jeho nohama zavřela příliš brzy. Čekal, až se radlice znovu objeví, ale motor utichl a&#160;on zaslechl hlasy důchodců.</p>
			<p class="MLP_text ParaOverride-1">„Kdo je tam dole?“</p>
			<p class="MLP_text ParaOverride-1">„Rudovo kluk.“</p>
			<p class="MLP_text ParaOverride-1">„Kterýho Rudy?“</p>
			<p class="MLP_text ParaOverride-1">„Toho, co dělal v&#160;tiskárně.“</p>
			<p class="MLP_text ParaOverride-1">„Myslíte toho, co chtěl postřílet Rusáky?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Jeho kluk je tam dole v&#160;těch sračkách?“</p>
			<p class="MLP_text ParaOverride-1">„Kde jinde?“</p>
			<p class="MLP_text ParaOverride-1">Všichni se zasmáli.</p>
			<p class="MLP_text ParaOverride-1">Ze stěn obnažené země se kamínky sypaly do bahna u&#160;Micha­lových nohou. Tátovu smrt si každý vykládal, jak se mu hodilo. Podle lampasáků vezl na motorce samopal, aby na pokyn CIA postřílel co nejvíc sovětských vojáků. Podle komunistů naše internacionální osvoboditele provokoval a&#160;házel po nich kameny tak dlouho, až se jeden z&#160;kamenů odrazil od stromu tak nešťastně, že zasáhl zbraň sovětského vojáka a&#160;ta vystřelila. A&#160;podle starých Němců, kteří do jednoho sloužili ve wehrmachtu, si to Ruda rozhodl vyřídit s&#160;Rusáky po svém, jenže neměl dost fištrónu a&#160;na vojně ho lidová armáda nenaučila pořádně střílet.</p>
			<p class="MLP_text ParaOverride-1">Tátu si vzala smrt, a&#160;proto si jeho konec každý vykládal, jak ho napadlo.</p>
			<p class="MLP_text ParaOverride-1">Sevřel lopatu.</p>
			<p class="MLP_text ParaOverride-1">Motor bagru zařval, lžíce zastínila nebesa, zakousla se do země a&#160;rvala svou kořist, zatímco Michal odhrnoval bláto a&#160;hledal rytmus mezi rukou, stehnem a&#160;lopatou.</p>
			<p class="MLP_text ParaOverride-1">To ráno, kdy táta umřel, střílel po Rusácích zarostlý voják v&#160;uniformě wehrmachtu. Rus to nebyl, protože v&#160;osmašedesátém neměli Rusové pistole Mauser, ale Tokarev.</p>
			<p class="MLP_text ParaOverride-1">Je to jediná stopa, kterou má, tak se jí bude držet.</p>
			<p class="MLP_text ParaOverride-1">Místo, kde se voda z&#160;vodovodního řadu valila ven, bylo přímo pod jeho zablácenýma rukama.</p>
			<p class="MLP_text ParaOverride-1">Zatáhl za provaz.</p>
			<p class="MLP_text ParaOverride-1">Motor utichl.</p>
			<p class="MLP_text ParaOverride-1">Michal čekal, co zahlásí důchodci, ale ozval se jen Ota.</p>
			<p class="MLP_text ParaOverride-1">„Slyšíte to?“</p>
			<p class="MLP_text ParaOverride-1">Stěna se roztřásla a&#160;šedivé kamínky se z&#160;ní řinuly jako těžké slzy.</p>
			<p class="MLP_text ParaOverride-1">„Zelený gumy stěhujou na náměstí vojenskou techniku! A&#160;to mi lampasáci slibovali, že tudy dneska nepojedou!“</p>
			<p class="MLP_text ParaOverride-1">Plát země se na nezpevněné straně oddělil od svahu a&#160;zřítil se vedle Michalovy holínky.</p>
			<p class="MLP_text ParaOverride-1">Bláto mu vystříklo do obličeje.</p>
			<p class="MLP_text ParaOverride-1">Sáhl po žebříku tak nešťastně, že se žebřík zakymácel a&#160;sunul se k&#160;opačné straně jámy mimo Michalův dosah.</p>
			<p class="MLP_text ParaOverride-1">Československá lidová armáda ho zabije tři měsíce před vojnou.</p>
			<p class="MLP_text ParaOverride-1">„No jo! Tamhle jedou! Náklaďáky s&#160;přívěsama!“ Kamínky už létaly jako lavina a&#160;země kolem Michala padala v&#160;plátech, podobná obrovským trhajícím se hnědým plachtám.</p>
			<p class="MLP_text ParaOverride-1">Jeho země se ho chystala sevřít ve své náruči.</p>
			<p class="MLP_text ParaOverride-1">„Táhnem!“ řval Ota. „Pojďte mi pomoct, blbouni!“</p>
			<p class="MLP_text ParaOverride-1">Provaz na Michalově hrudi škubl a&#160;napnul se.</p>
			<p class="MLP_text ParaOverride-1">Ucítil nasládlý plyn. Nohy opustily vybuchující bláto a&#160;on se kymácel na provaze.</p>
			<p class="MLP_text ParaOverride-1">Plul vzduchem.</p>
			<p class="MLP_text ParaOverride-1">Natáhl ruku po žebříku, ale byl moc daleko. Provaz ho táhl vzhůru, slupička asfaltu se objevila před jeho očima, pak střecha bagru lesknoucí se ve slunci, hadr nad výkopem a&#160;pak tlak kolem trupu povolil.</p>
			<p class="MLP_text ParaOverride-1">Na chvíli ztratil vědomí a&#160;vzápětí cítil, jak ho svírají dvě ruce.</p>
			<p class="MLP_text ParaOverride-1">Modré oči čiré jako voda beze stop bahna byly oči stejně staré jako oči jeho táty.</p>
			<p class="MLP_text ParaOverride-1">„Mluv! Michale! Řekni sakra něco!“</p>
			<p class="MLP_text ParaOverride-1">Zalapal po dechu a&#160;zašeptal: „Co jste s&#160;tátou schovávali? A&#160;co mám dělat, abyste mi to řekl?“</p>
		</div>
</body>
</html>