<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-49</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-49" xml:lang="cs-CZ">
		<div class="Z-kladn--textový-r-meček">
			<p id="_idParaDest-47" class="MLP_uroven2_kapitola ParaOverride-1">Nesmrtelná medúza</p>
			<p class="MLP_text_bez1radku ParaOverride-1">Lešková spala na gauči a&#160;po neumytých hrncích přelétaly mouchy. Zpod kulatého zadku pod okrajem zelených šatů jí trčely překvapivě vrásčité nohy. Asi ji vždycky vidím jinak, pomyslel si Sejkora, podle toho, jak dlouho nejsem s&#160;Evou, nebo podle toho, jak jsem vožralej.</p>
			<p class="MLP_text ParaOverride-1">Lešek seděl na lavičce a&#160;černý vlčák po Sejkorovi okamžitě vystartoval.</p>
			<p class="MLP_text ParaOverride-1">„Páchneš něčím, co nezná.“</p>
			<p class="MLP_text ParaOverride-1">„To bude asi ten kouř.“</p>
			<p class="MLP_text ParaOverride-1">Sejkora si přisedl k&#160;Leškovi a&#160;zeptal se:</p>
			<p class="MLP_text ParaOverride-1">„Kolik toho Michal ví o&#160;tom, co se tenkrát stalo?“</p>
			<p class="MLP_text ParaOverride-1">„Jak to myslíš?“</p>
			<p class="MLP_text ParaOverride-1">„Byl tady s&#160;tou fotkou z&#160;hospody na Včelný, ne?“</p>
			<p class="MLP_text ParaOverride-1">„Jo, byl.“</p>
			<p class="MLP_text ParaOverride-1">„A&#160;nevyptával se, co mi tenkrát provedl jeho táta?“</p>
			<p class="MLP_text ParaOverride-1">„Myslíš, jak ti poslal tu fotku? Podle mě Michal neví nic. Jediný, co jsem nevěděl, bylo, že říkal, že Rudovi někdo předtím, než se to stalo, volal.“</p>
			<p class="MLP_text ParaOverride-1">„Hm. To je divný, ne?“</p>
			<p class="MLP_text ParaOverride-1">„Nevím, co si vo tom mám myslet.“</p>
			<p class="MLP_text ParaOverride-1">„Když jsi letěl do Anglie, podepsals to s&#160;tajnejma?“</p>
			<p class="MLP_text ParaOverride-1">„Tys to nevěděl?“</p>
			<p class="MLP_text ParaOverride-1">„Borovec mi nic neřekne.“</p>
			<p class="MLP_text ParaOverride-1">„Jo, podepsal. Tenkrát jsem chtěl zdrhnout. S&#160;Milanem Hellnerem a&#160;s&#160;Rudou. A&#160;nakonec jsem neutekl kvůli ženě.“</p>
			<p class="MLP_text ParaOverride-1">„Ona tu chtěla zůstat?“</p>
			<p class="MLP_text ParaOverride-1">„Tady ne, ale do Bavorska nechtěla ani za nic. Každou neděli chodit do kostela a&#160;pak doma čekat, až se chlap vrátí z&#160;hospody? Chtěla zpátky do Kouřimi, odkud jí sem poslali na umístěnku. Tam svítí slunce a&#160;všechno kvete. Dáš si pivo?“</p>
			<p class="MLP_text ParaOverride-1">„Řídím.“</p>
			<p class="MLP_text ParaOverride-1">„Tak pito.“</p>
			<p class="MLP_text ParaOverride-1">„No tak mi jedno dej.“</p>
			<p class="MLP_text ParaOverride-1">Lešek sáhl pro pito pod lavici, sám načal platana a&#160;řekl:</p>
			<p class="MLP_text ParaOverride-1">„Táta přišel v&#160;padesátým roce. Ti přiblblí chartisti můžou do zblbnutí vopakovat, že žijem ve vězení, ale já jsem tu šťastnej. Pamatuješ, jak jsme opejkali prase?“</p>
			<p class="MLP_text ParaOverride-1">„Jo, to bylo bezvadný.“</p>
			<p class="MLP_text ParaOverride-1">Loni v&#160;létě uspořádali místní týdenní turnaj ve stolním tenise s&#160;tím, že v&#160;sobotu si opečou prase. Každý den se utrhli z&#160;práce ve dvě, odehráli pár zápasů, v&#160;pátek ve tři odpoledne přivezli sud, začali opékat, v&#160;sobotu večer už byly zápasy odehrané, prasátko snědené a&#160;sud dopitý, a&#160;tak někoho napadlo, že vítězem bude ten, kdo všechny porazí <span class="MLP_znak_kurziva_11b">dvakrát</span><span class="MLP_znak_kurziva_11b CharOverride-1">.</span> Takže se vyhlásil nový turnaj, sehnalo se další sele a&#160;v&#160;pondělí si všichni vzali volno, dopíjeli sud a&#160;dohrávali turnaj. Sejkoru pozvali, protože kdyby někdo volal s&#160;tím, že je v&#160;Hrabicích bordel, zahrál by to do autu jako předem ohlášenou akci.</p>
			<p class="MLP_text ParaOverride-1">Tak krásně se tu opil.</p>
			<p class="MLP_text ParaOverride-1">„Jestli to letos uděláme zas, budu šťastnej,“ prohlásil Lešek. „Chci umřít tady, když už jsem si tu postavil barák.“</p>
			<p class="MLP_text ParaOverride-1">„Hele, když už se tak lituješ, mohls mi říct, že jsi mi práškovacím messerschmidtem vyděsil holku.“</p>
			<p class="MLP_text ParaOverride-1">„No, občas si načerno zalítám. Ale říct jsem ti to mohl.“</p>
			<p class="MLP_text ParaOverride-1">„Když už jsme u&#160;těch doznání, nebyls to náhodou ty, kdo tenkrát volal Rudovi?“</p>
			<p class="MLP_text ParaOverride-1">„Teď tu byl Michal a&#160;myslí si to samý, co ty&#160;– že jsem jeho tátu zabil já. Proč tě to najednou tak zajímá?“ Lešek sevřel hrdlo lahve. „Potřebuješ to po těch letech na někoho hodit, nebo vo co de?“</p>
			<p class="MLP_text_bez1radku_-12-0- ParaOverride-1">Odemkl hlavní vchod a&#160;věděl, že Kristýna doma není, ticho bylo nalepené na linu, zdech i&#160;na zrcadle.</p>
			<p class="MLP_text ParaOverride-1">V&#160;kuchyni mu došlo, jak jeho uniforma páchne, svlékl si sako a&#160;hodil ho na židli.</p>
			<p class="MLP_text ParaOverride-1">Co když je jen u&#160;nějaké kamarádky?</p>
			<p class="MLP_text ParaOverride-1">Zdvihl sluchátko a&#160;vytočil číslo.</p>
			<p class="MLP_text ParaOverride-1">„Labajová.“</p>
			<p class="MLP_text ParaOverride-1">„Ahoj, tady Jarda Sejkora. Není u&#160;vás Kristýna?“</p>
			<p class="MLP_text ParaOverride-1">„Myslela jsem, že je s&#160;naší Zuzkou u&#160;vás.“</p>
			<p class="MLP_text ParaOverride-1">„U&#160;nás?“</p>
			<p class="MLP_text ParaOverride-1">„Počkej, Zuzka tam není?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ty pořádáš to vykutálený Setkání mládeže a&#160;ani nevíš, kde holka je?“</p>
			<p class="MLP_text ParaOverride-1">„Já nic nepořádám, městská organizace SSM…“</p>
			<p class="MLP_text ParaOverride-1">„Všude je to samej úchylnej svazák a&#160;nadrženej lampasák a&#160;ty necháš holky samotný?!“</p>
			<p class="MLP_text ParaOverride-1">„Nenechám,“ řekl a&#160;zavěsil.</p>
			<p class="MLP_text ParaOverride-1">Mohl to s&#160;Kristýnou vyřešit nějak líp? Eva by to dokázala, ale on prožil celý život mezi chlapy, a&#160;teď má vychovávat holku. Musí Kristýnu najít, než provede nějakou pitomost.</p>
			<p class="MLP_text ParaOverride-1">Objede benzinky, výpadovky a&#160;hospody.</p>
			<p class="MLP_text ParaOverride-1">Místo toho se vydal do jejího pokoje.</p>
			<p class="MLP_text ParaOverride-1">Na okně ležely hřebeny, spreje, kulatá zrcátka a&#160;na podlaze se válely batikované šaty. Lahvičky s&#160;laky na nehty vypadaly, že se budou lesknout ještě miliony let.</p>
			<p class="MLP_text ParaOverride-1">Kristýna se vrátí už kvůli těmhle serepetičkám, namlouval si.</p>
			<p class="MLP_text ParaOverride-1">Otevřel parfém, přivoněl si, otočil ho před sebe a&#160;stiskl rozprašovač, pak sáhl po druhém a&#160;také ho rozprášil před sebe.</p>
			<p class="MLP_text ParaOverride-1">Když je šikovně namíchá, možná si svou dceru zhmotní, jako to dělávali alchymisté ve filmech o&#160;císaři Rudolfovi.</p>
			<p class="MLP_text ParaOverride-1">Do procesu zhmotňování zazvonil telefon.</p>
			<p class="MLP_text ParaOverride-1">„Ahoj,“ řekla Eva. „Volala jsem ti do nemocnice.“</p>
			<p class="MLP_text ParaOverride-1">„Já vím,“ řekl popleteně. „Přece jsem tam byl.“</p>
			<p class="MLP_text ParaOverride-1">„Volala jsem ti do nemocnice, protože se chystá něco, o&#160;čem bys měl vědět.“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Maruška Hojsová chce utéct.“</p>
			<p class="MLP_text ParaOverride-1">„Ty jsi volala do nemocnice kvůli ní?“</p>
			<p class="MLP_text ParaOverride-1">„Jo. Všechny sestry do jedný si tím prošly&#160;– a&#160;ona to udělá.“</p>
			<p class="MLP_text ParaOverride-1">Chvilku trvalo, než pochopil, co ta věta znamená.</p>
			<p class="MLP_text ParaOverride-1">„Tys chtěla taky někdy utéct?“</p>
			<p class="MLP_text ParaOverride-1">„Když mě sem poslali, říkaly jsme si s&#160;Kamilou Vrabcovou a&#160;Danou Leškovou, že ve Vimperku nevydržíme ani tejden. A&#160;pak…“</p>
			<p class="MLP_text ParaOverride-1">„Pak co?“</p>
			<p class="MLP_text ParaOverride-1">„Pak jsi začal stavět.“</p>
			<p class="MLP_text ParaOverride-1">Oddychl si a&#160;už potisící ho napadlo, že ho jeho dům zachránil.</p>
			<p class="MLP_text ParaOverride-1">„Řekla ti Kristýna, kam jela?“</p>
			<p class="MLP_text ParaOverride-1">„Ne,“ vypravil ze sebe a&#160;měl pocit, že zmatek v&#160;jeho hlavě narůstá každým okamžikem.</p>
			<p class="MLP_text ParaOverride-1">„Řekla ti to, nebo jsi neposlouchal?“</p>
			<p class="MLP_text ParaOverride-1">„Určitě nic neříkala. Počkej… Jak víš, že tu není? Ty jsi s&#160;ní mluvila?“</p>
			<p class="MLP_text ParaOverride-1">„Volala mi z&#160;budky ze Zlešic. Říkala, že jede stopem. Proč jsi mi neřekl, že jí napsala Petra?“</p>
			<p class="MLP_text ParaOverride-1">„Nechci, aby se s&#160;ní teď viděla.“</p>
			<p class="MLP_text ParaOverride-1">„A&#160;to tě nenapadlo, že to je jediná možnost, jak dát jejím rodičům vědět, že je Petra v&#160;pořádku? Měl bys bejt hrdej na to, co Kristýna dokázala.“</p>
			<p class="MLP_text ParaOverride-1">„A&#160;co dokázala?“</p>
			<p class="MLP_text ParaOverride-1">„Jela sama od sebe za strejdou a&#160;tetou říct jim, co se děje.“</p>
			<p class="MLP_text ParaOverride-1">„Řekl jsem jí jasně, aby do Prahy nejezdila!“</p>
			<p class="MLP_text ParaOverride-1">„Je dospělá. Už se s&#160;tím musíš smířit. Kristýna chce, aby se Petry rodina nerozpadla. To je to nejdůležitější a&#160;Kristýna to ví. Měl by sis gratulovat, že máš tak skvělou dceru. Neboj, ono ti to dojde,“ dodala a&#160;zavěsila.</p>
			<p class="MLP_text ParaOverride-1">Teď už si byl jistý, že telefon roztříská.</p>
			<p class="MLP_text ParaOverride-1">Holka uteče z&#160;domova a&#160;žena si myslí, že je to to nejlepší, co ji mohlo napadnout?!</p>
			<p class="MLP_text ParaOverride-1">Pohlédl na lahvičku od parfému a&#160;vzápětí mu došlo, že Kristýnu zhmotnil&#160;– přinejmenším ví, kde je.</p>
			<p class="MLP_text ParaOverride-1">V&#160;televizi obvykle v&#160;sobotu běželo Televarieté, jenže v&#160;Sovětském svazu se v&#160;rámci perestrojky projednával zákon o&#160;státním podniku, takže při debatě vysílané z&#160;pražského studia běžel pod fotografií Michaila Gorbačova titulek, že následující zábavný pořad začne se zpožděním.</p>
			<p class="MLP_text ParaOverride-1">Přepnul na ČT2, kde se miliony krabů vláčely po písečných pláních malajských ostrovů a&#160;domorodý šaman tvrdil, že jeho ostrov je kolébkou života, protože u&#160;jeho břehů žije jediné nesmrtelné stvoření naší planety, a&#160;aby nezůstal u&#160;holedbání, vrhl se do vln a&#160;vyplaval s&#160;průsvitnou, křehkou bytostí, zatímco moderátor vysvětloval:</p>
			<p class="MLP_text_-I- ParaOverride-1">Tato medúza vždy, když má zemřít, přinutí své buňky, aby proces umírání zastavily a&#160;zase omládly&#160;– takže vlastně žije věčným životem.</p>
			<p class="MLP_text ParaOverride-1">Asi mu už všechno začínalo docházet.</p>
			<p class="MLP_text ParaOverride-1">Kristýna neutekla z&#160;domova.</p>
			<p class="MLP_text ParaOverride-1">Je u&#160;strejdy. Všechno se spraví a&#160;něco z&#160;něj přežije v&#160;Kristýně a&#160;jejích dětech, ve kterých bude i&#160;děda a&#160;táta…</p>
			<p class="MLP_text ParaOverride-1">Zíral na obrazovku, která ukazovala mrňavou průsvitnou věc; ta mu přinášela obrodu, po níž tak toužil. Ne soudruh Mohorita, ale mrňavé malajské stvoření.</p>
			<p class="MLP_text ParaOverride-1">Věci, které nás můžou obrodit, se rodí na druhém konci světa.</p>
			<p class="MLP_text ParaOverride-1">My už na to nemáme.</p>
			<p class="MLP_text ParaOverride-1">Měl by jet na štáb. Měl by s&#160;nimi popít, jinak se povýšení nedočká. Sáhl po své zakouřené uniformě, ale byl tak unavený, že místo toho, aby vstal, nechal ruku klesnout a&#160;zavřel oči.</p>
			<p class="MLP_text ParaOverride-1">Cosi, co se nepodobalo štiplavým plamenům dusícím historii jeho země, ale klidným věčným vlnkám asijského ostrůvku mu pošeptalo, že se může na všechno vykašlat a&#160;konečně se vyspat.</p>
		</div>
</body>
</html>