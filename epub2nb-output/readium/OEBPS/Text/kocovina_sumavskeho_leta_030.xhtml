<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-27" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Vyděšené miminko</p>
			<p class="MLP_text_bez1radku ParaOverride-1">Za vrátnicí tiskárny visely píchačky, když se na nich zmáčkla osahaná páčka, ozvalo se cinknutí.</p>
			<p class="MLP_text ParaOverride-1"><span class="MLP_znak_kurziva_11b">Slyšíš, Michale?</span> Zeptal se táta. <span class="MLP_znak_kurziva_11b">Takhle ti bude naše tiskárna v&#160;hlavě cinkat už navždycky.</span></p>
			<p class="MLP_text ParaOverride-1">Na dvoře ležely na vozíku naskládané balíky s&#160;knihami, právě se tiskl <span class="MLP_znak_kurziva_11b">Život Alexandra Fleminga,</span> Michal se sklonil a&#160;prohlédl si obálku.</p>
			<p class="MLP_text ParaOverride-1">Byl to zázrak, když vyšla dobrá knížka, protože německá Stein­brennerova tiskárna přešla pod Českého spisovatele a&#160;tiskli tu díla Jana Kozáka a&#160;Vítězslava Rzounka. Naštěstí Odeon založil edici Galerie moderních autorů, a&#160;najednou se po celé republice mluvilo o&#160;Keseym a&#160;Kerouakovi. Máma si je pořídit nemohla, byla na estébáckém seznamu, což znamenalo, že i&#160;když knížku dostala jako odměnu, estébáci se v&#160;noci objevili u&#160;nich doma a&#160;všechno zabavili s&#160;odůvodněním, že nebude okrádat stát.</p>
			<p class="MLP_text ParaOverride-1">Máma tiskárnu milovala, byla šťastná, že se jí staří tiskaři po tátově smrti zastali, protože pro ni knihy znamenaly stejně jako pro babičku opravdu hodně.</p>
			<p class="MLP_text ParaOverride-1"><span class="MLP_znak_kurziva_11b">Víš, proč ženský čtou víc než chlapi?</span> zeptala se jednou babička Michala.</p>
			<p class="MLP_text_-I- ParaOverride-1">Ne.</p>
			<p class="MLP_text_-I- ParaOverride-1">Protože jsou ze života mnohem víc rozčarovaný.</p>
			<p class="MLP_text ParaOverride-1">Při vzpomínce na babičku ho napadlo, že by měl mámě udělat radost. Babička na sebe nikdy nemyslela, všechno dělala pro ostatní.</p>
			<p class="MLP_text ParaOverride-1">Jenže&#160;– jak by mámě udělal radost?</p>
			<p class="MLP_text ParaOverride-1">Asi jen tak, že se rozejde s&#160;Kristýnou.</p>
			<p class="MLP_text ParaOverride-1">Z&#160;expedice vyšla Hanka Crhová, která mu půjčovala zakázané básničky. Její manžel Karel Crha, místní disident, pořádal domácí divadla, kde recitoval Šiktancovy básně, třeba <span class="MLP_znak_kurziva_11b">Adama a&#160;Evu.</span></p>
			<p class="MLP_text ParaOverride-1">„Tobě někdo řekl, že se tu dneska něco zapíjí?“</p>
			<p class="MLP_text ParaOverride-1">„Přišel jsem za mámou.“</p>
			<p class="MLP_text ParaOverride-1">„A&#160;že čekáš zrovna tady.“</p>
			<p class="MLP_text ParaOverride-1">„Jak tady?“</p>
			<p class="MLP_text ParaOverride-1">„U&#160;stříšky.“</p>
			<p class="MLP_text ParaOverride-1">Michal tu byl čtyři roky za sebou na brigádě, ale nevzpomínal si, že by zrovna pod stříškou něco vyvedl.</p>
			<p class="MLP_text ParaOverride-1">„Ty si nepamatuješ, jak jsi tu usnul?“</p>
			<p class="MLP_text ParaOverride-1">„Tady?“ Pod stříškou určitě neusnul, i&#160;když se mu to v&#160;tiskárně podařilo na různých místech. „Kdy?“</p>
			<p class="MLP_text ParaOverride-1">„Kdy ses narodil?“</p>
			<p class="MLP_text ParaOverride-1">„V&#160;květnu 1962.“</p>
			<p class="MLP_text ParaOverride-1">„Tak v&#160;srpnu 1962.“</p>
			<p class="MLP_text ParaOverride-1">„To mi byly tři měsíce.“</p>
			<p class="MLP_text ParaOverride-1">„Máma dostala cenu za nejlepší obálku, chtěla jít do hospody, jenže jsi tady byl ty, prťavý miminko, který řve jak zjednaný a&#160;potřebuje někoho, kdo ho pochová. Táta se začal vytahovat, jak to zvládne, a&#160;máma ho nechala. A&#160;on na tebe zapomněl.“</p>
			<p class="MLP_text ParaOverride-1">„Jak zapomněl?“</p>
			<p class="MLP_text ParaOverride-1">„Nejdřív tě všem ve fabrice ukázal: <span class="MLP_znak_kurziva_11b">koukejte</span>, <span class="MLP_znak_kurziva_11b">to je můj syn, budoucí největší tiskař na světě, kterej zbohatne jak Steinbrenner,</span> pak se začalo slavit, máma odpadla a&#160;táta se nabídl, že tě odveze domů. Jenže šel něco zapít do skladu, už se setmělo a&#160;oni se do hospody vykradli zadem, aby si jich vrátnej nevšiml. Ve tmě kočárek nikdo neviděl, máma spala a&#160;až ráno v&#160;půl šestý zatroubil u&#160;brány nějakej zedník&#160;– to se zrovna přestavoval vjezd&#160;–, ty ses probudil a&#160;začals řvát, zedník vylezl z&#160;auta vyděšenej, kdo tu v&#160;půl šestý ráno křičí jak na lesy, chvíli tě choval, pak vrátnej sehnal tátu a&#160;táta tě vodvez domů. Od tý doby se ti tu říká tiskárenský mimčo.“</p>
			<p class="MLP_text ParaOverride-1">Michal o&#160;své potupné přezdívce nikdy neslyšel, a&#160;už vůbec nečekal, že se vynoří vzpomínky na to, jak na něj táta kašlal.</p>
			<p class="MLP_text_-I- ParaOverride-1">Tajemství je to, co o&#160;tobě vědí všichni, a&#160;ty se to nikdy nedozvíš.</p>
			<p class="MLP_text ParaOverride-1">„Neslyšelas něco o&#160;německým vojákovi, co tu v&#160;osmašedesátým střílel po Rusech?“</p>
			<p class="MLP_text ParaOverride-1">„Takovou pitomost určitě ne, ale tuhle jsem uklízela v&#160;sazárně a&#160;našla po tátovi nějaký papíry.“</p>
			<p class="MLP_text ParaOverride-1">„Jaký papíry?“</p>
			<p class="MLP_text ParaOverride-1">„Je to anglicky, já tomu prdlajs rozumím. Mám je nechat u&#160;mámy?“</p>
			<p class="MLP_text ParaOverride-1">„Radši v&#160;dílně u&#160;Oty, až půjdeš domů.“</p>
			<p class="MLP_text ParaOverride-1">„Tak jo. A&#160;stav se někdy u&#160;nás i&#160;s&#160;Kristýnou,“ rozloučila se s&#160;ním Hanka, právě když na dvůr vyšla máma v&#160;sazečském plášti s&#160;velkou kapsou na pinzetu.</p>
			<p class="MLP_text ParaOverride-1">„Pročs mi neřekla, že táta jezdil s&#160;kamarádama na výlety na motorce?“ Ještě před chvíli přemýšlel, jak mámě udělá radost, a&#160;teď slyšel svůj nevlídný, vyčítavý hlas.</p>
			<p class="MLP_text ParaOverride-1">„A&#160;k&#160;čemu by ti to bylo? Abys to zkoušel taky a&#160;zlámal sis ruce a&#160;rozsekal hlavu?“</p>
			<p class="MLP_text ParaOverride-1">„Táta mě na motorce vozil?“</p>
			<p class="MLP_text ParaOverride-1">„Jenom tě na ni posadil a&#160;učil tě mariáš.“</p>
			<p class="MLP_text ParaOverride-1">„Ale já mariáš neumím.“</p>
			<p class="MLP_text ParaOverride-1">„Bodejť bys ho uměl, když jsi vůbec nechápal, jak se hraje. Bylo ti pět! Ale sbíral pro tebe desetníky, měl jich plnou krabičku.“</p>
			<p class="MLP_text ParaOverride-1">„Kde jsou?“</p>
			<p class="MLP_text ParaOverride-1">„To je jedno, kde jsou, už neplatěj.“</p>
			<p class="MLP_text ParaOverride-1">„Mami, prosím tě, kde je ta krabička!?“</p>
			<p class="MLP_text ParaOverride-1">Otočila se a&#160;Michal uviděl, že má v&#160;očích slzy. Nikdy si nestěžovala, a&#160;když už, tak na něco jiného než na to, co ji právě trápilo. Když ji bolela záda, říkala <span class="MLP_znak_kurziva_11b">pitomý vosy, najednou tě štípnou, ani nevíš jak.</span></p>
			<p class="MLP_text ParaOverride-1">Ale poslední roky se zdálo, že nalezla nějakou rovnováhu.</p>
			<p class="MLP_text ParaOverride-1">A&#160;on ji přišel rozbít svými otázkami.</p>
			<p class="MLP_text ParaOverride-1">„Dneska ráno sem přišli dva chlapi, prej s&#160;nima musím jít, vyptávali se, kde jsi.“</p>
			<p class="MLP_text ParaOverride-1">„Jací chlapi?“</p>
			<p class="MLP_text ParaOverride-1">„Tajní. Jednoho znám, šmejdil tu po tiskárnách už před lety, něco se tu dělo, ale nakonec to ututlali.“</p>
			<p class="MLP_text ParaOverride-1">„Co chtěli?“</p>
			<p class="MLP_text ParaOverride-1">„Musela jsem s&#160;nima domů. Šli rovnou do garáže, zajímalo je naše embéčko.“</p>
			<p class="MLP_text ParaOverride-1">Michal polkl. „Co říkali?“</p>
			<p class="MLP_text ParaOverride-1">„Vyptávali se, jestli jsi z&#160;auta něco nevyndával, jestli tam byly zednický hadry, copak ty něco takovýho máš?“</p>
			<p class="MLP_text ParaOverride-1">„Nemám.“</p>
			<p class="MLP_text ParaOverride-1">„Michale, nelži mi.“</p>
			<p class="MLP_text ParaOverride-1">„Já ti nelžu.“</p>
			<p class="MLP_text ParaOverride-1">„Jedeš v&#160;tom i&#160;s&#160;tou holkou, že jo? Namočils ji do nějakýho průšvihu.“</p>
			<p class="MLP_text ParaOverride-1">„Mami, nenamočil. Co eště říkali?“</p>
			<p class="MLP_text ParaOverride-1">„Nic, jen si ho odvezli.“</p>
			<p class="MLP_text ParaOverride-1">„Jen tak? Je to naše auto.“</p>
			<p class="MLP_text ParaOverride-1">„Oni si můžou odvézt, co je napadne. Jenže ho nejdřív nemohli vůbec nastartovat. Pořád se vyptávali, kams jel naposled a&#160;jak startuješ. Prej jsi to na ně narafičil. Vybils baterku nebo s&#160;ní něco udělal.“</p>
			<p class="MLP_text ParaOverride-1">Letadlo na světle modré obloze za sebou nechávalo bílou čáru, podobnou žíle stříbra. Bylo mu líto, že neví, jak se taková stříbrná čára radosti dá zanechat v&#160;jejím životě.</p>
			<p class="MLP_text ParaOverride-1">„Nikdy jsi mi neřekla, že se táta kamarádil se Sejkorou a&#160;architektem Hellnerem.“</p>
			<p class="MLP_text ParaOverride-1">„Táta s&#160;nikým nekamarádil. A&#160;Hellner utekl a&#160;na všechny se vykašlal.“</p>
			<p class="MLP_text ParaOverride-1">„Jednou u&#160;nás v&#160;noci v&#160;kuchyni s&#160;tátou něco kreslil.“</p>
			<p class="MLP_text ParaOverride-1">„To se ti něco zdálo.“</p>
			<p class="MLP_text ParaOverride-1">Kolem prošly paní Šťouralová a&#160;paní Posekaná, které při mámě vždycky stály.</p>
			<p class="MLP_text ParaOverride-1">Pozdravil a&#160;ony se na něho usmály.</p>
			<p class="MLP_text ParaOverride-1">Neměl sílu pokračovat. Přišel, aby jí udělal radost, a&#160;dopadlo to jako vždycky.</p>
			<p class="MLP_text ParaOverride-1">„Musím jít.“</p>
			<p class="MLP_text ParaOverride-1">„Za ní?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Pořád na mě tlačíš, abych ti řekla, jak to bylo, a&#160;sám mi neřekneš jedno jediný pravdivý slovo.“</p>
			<p class="MLP_text ParaOverride-1">„Jo, mami, jedu s&#160;Kristýnou na koupaliště do Žírce.“</p>
			<p class="MLP_text ParaOverride-1">„Ty mě nikdy neposlechneš, nikdy.“ Vykročila do začerněné fabriky z&#160;místa, kde ve třech měsících ležel úplně bezmocný, opuštěný a&#160;zoufalý.</p>
			<p class="MLP_text ParaOverride-1">A&#160;to místo mu připadalo až k&#160;neuvěření cizí, jako všechno, co se dnes dozvěděl.</p>
		</div>
</body>
</html>