<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-10</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-10" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Zatoulaný modrásek</p>
			<p class="MLP_text_bez1radku ParaOverride-1">„Zapni si pás a&#160;srovnej si zrcátko.“ Obvykle Kristýna dělala opak toho, co chtěl. Ale tentokrát zdvihla ruku a&#160;upravila si zrcátko, které odráželo opuštěnou silničku.</p>
			<p class="MLP_text ParaOverride-1">Čekal, že spojku pustí brzy, ale rychlost naskočila jako plamínek ve správně seřízeném zapalovači.</p>
			<p class="MLP_text ParaOverride-1">„Vidíš? Jde ti to.“</p>
			<p class="MLP_text ParaOverride-1">„Jenže táta mě na auto nenechá ani sáhnout.“</p>
			<p class="MLP_text ParaOverride-1">„Tamhle se zkus otočit.“</p>
			<p class="MLP_text ParaOverride-1">„Blázníš? Tam se nikdy neotočím.“</p>
			<p class="MLP_text ParaOverride-1">Michal si už zvykl, že je Kristýna někdy mistryní světa a&#160;jindy uzlíčkem nervů. Před přijímačkami jí všichni radili, aby se nehlásila na Akademii, a&#160;ona všem vykládala, jak to ostatním natře.</p>
			<p class="MLP_text ParaOverride-1">Jenže ji nevzali, a&#160;teď čekala na výsledky přijímaček z&#160;plzeňského peďáku.</p>
			<p class="MLP_text ParaOverride-1">Projeli Křesánovem a&#160;u&#160;kravína v&#160;Cejsicích odbočili na Hrabice. Silnička vedla na jedné straně podél pastviny a&#160;na druhé podél hradby lísek a&#160;bříz, za kterými se táhla jezeďácká louka. Na louce v&#160;ohradě se pásl hnědý kůň.</p>
			<p class="MLP_text ParaOverride-1">„Mám zastavit?“</p>
			<p class="MLP_text ParaOverride-1">„Tady nemůžeš.“</p>
			<p class="MLP_text ParaOverride-1">„Proč ne? Je tu kůň!“</p>
			<p class="MLP_text ParaOverride-1">„Někdo vyjede ze zatáčky a&#160;napálí to do tebe. Musíš se soustředit a&#160;předvídat, co udělaj ostatní.“</p>
			<p class="MLP_text ParaOverride-1">„Já se soustředím a&#160;předvídám, ale nikdo tu není, takže jak můžu předvídat, co kdo udělá, když tu nikdo není?“</p>
			<p class="MLP_text ParaOverride-1">„Musíš předvídat, co se může stát.“</p>
			<p class="MLP_text ParaOverride-1">„A&#160;když tu nic není, tak se nemůže nic stát, a&#160;to nic se stejně nedá předvídat…“</p>
			<p class="MLP_text ParaOverride-1">Ozval se řev motoru. Těsně nad hradbou stromů se vynořil obrov­ský temný stín.</p>
			<p class="MLP_text ParaOverride-1">Kristýna dupla na brzdu. Škodovka dostala smyk. Stočila se doprava a&#160;vlétla do hradby lísek. Větve pokryly přední sklo a&#160;kmeny praskaly jako kosti.</p>
			<p class="MLP_text ParaOverride-1">Škodovka se otřásla, ozval se dutý náraz.</p>
			<p class="MLP_text ParaOverride-1">Motor utichl.</p>
			<p class="MLP_text ParaOverride-1">„Je ti něco?“</p>
			<p class="MLP_text ParaOverride-1">„Asi ne,“ zašeptala, ale neotočila se k&#160;němu.</p>
			<p class="MLP_text ParaOverride-1">„Můžeš otevřít dveře?“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Jestli můžeš otevřít dveře.“</p>
			<p class="MLP_text ParaOverride-1">Ani se nepohnula, jen zírala před sebe.</p>
			<p class="MLP_text ParaOverride-1">Vystoupil a&#160;oběhl auto. Bál se, že se dveře na její straně zasekly, ale sevřel kliku, trhnul a&#160;otevřel je.</p>
			<p class="MLP_text ParaOverride-1">Ulevilo se mu, když viděl, že jí neteče krev.</p>
			<p class="MLP_text ParaOverride-1">„Kristýno, vylez.“</p>
			<p class="MLP_text ParaOverride-1">„Já jsem tak pitomá.“</p>
			<p class="MLP_text ParaOverride-1">„To není tvoje vina.“</p>
			<p class="MLP_text ParaOverride-1">Podal jí ruku a&#160;ona pomalu, jako náměsíčná, vystoupila.</p>
			<p class="MLP_text ParaOverride-1">Škodovka stála v&#160;příkopu vmáčklá do hradby lísek a&#160;maliní. Přední kapota byla pomačkaná jako list papíru. Chomáče chmýří se na popraskané přední sklo snášely, jako by ho chtěly zalepit.</p>
			<p class="MLP_text ParaOverride-1">„Táta mě zabije,“ zamumlala a&#160;rozbrečela se.</p>
			<p class="MLP_text ParaOverride-1">„Nezabije. Půjdu k&#160;vám s&#160;tebou.“</p>
			<p class="MLP_text ParaOverride-1">„To zabije i&#160;tebe.“</p>
			<p class="MLP_text ParaOverride-1">„Vidíš tamhle ten krásnej barák u&#160;lesa? Tam bydlí Lešek a&#160;má traktor, kterým nás vodtáhne. Nikdo nás neviděl a&#160;nikdo se nic nedoví.“</p>
			<p class="MLP_text ParaOverride-1">„Je to daleko.“</p>
			<p class="MLP_text ParaOverride-1">„Musíme tam jít.“</p>
			<p class="MLP_text ParaOverride-1">Stála bez hnutí uprostřed silnice. Z&#160;louky přilétl modrásek a&#160;usedl jí na rameno.</p>
			<p class="MLP_text ParaOverride-1">„Koukej.“</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">„Máš na rameni modráska.“</p>
			<p class="MLP_text ParaOverride-1">Ohlédla se na rameno, ale motýla neviděla.</p>
			<p class="MLP_text ParaOverride-1">„Ty si vymejšlíš.“</p>
			<p class="MLP_text ParaOverride-1">„Ne. Opravdu tam sedí. A&#160;to je dobrý znamení.“</p>
			<p class="MLP_text ParaOverride-1">Rozbrečela se ještě víc a&#160;slzy se jí řinuly po tvářích.</p>
			<p class="MLP_text ParaOverride-1">Chytil ji za ruku.</p>
			<p class="MLP_text ParaOverride-1">„Pojď, pohladíš si koně. Kejve na tebe hlavou, vidíš?“</p>
			<p class="MLP_text ParaOverride-1">Táhl ji za sebou a&#160;doufal, že je Lešek doma a&#160;opravdu má traktor.</p>
		</div>
</body>
</html>