<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-61</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-61" xml:lang="cs-CZ">
		<div class="Z-kladn--textový-r-meček">
			<p id="_idParaDest-59" class="MLP_uroven1_zvlastni_pripady">Epilog</p>
			<p class="MLP_text_bez1radku">konec září 1987</p>
			<p class="MLP_text_bez1radku_-12-0- ParaOverride-1">Na povolávacím rozkaze Michala nejvíc zaujalo slovo <span class="MLP_znak_kurziva_11b">odvedenec</span><span class="MLP_znak_kurziva_11b CharOverride-1">.</span></p>
			<p class="MLP_text ParaOverride-1">Bylo tak dokonale výstižné, že se tak okamžitě cítil.</p>
			<p class="MLP_text ParaOverride-1">Jeho kůže byla kůže odvedence. Jeho myšlenky byly myšlenky odvedence.</p>
			<p class="MLP_text ParaOverride-1">Jeho budoucnost byla budoucnost odvedence.</p>
			<p class="MLP_text ParaOverride-1">V&#160;podvečerním slunci se jako duchové vkrádaly stíny na pastvinu u&#160;opuštěné silnice nad Drosselhofem. Křižák dál strážil pavučinu, pomníček, v&#160;jehož středu se chycený zežloutlý březový lístek chvěl jako plamínek zádušní svíčky.</p>
			<p class="MLP_text ParaOverride-1">Na pařez pod něj postavil Michal lahev šumavského.</p>
			<p class="MLP_text ParaOverride-1">Co bude dělat, až se vrátí z&#160;vojny?</p>
			<p class="MLP_text ParaOverride-1">Nedokázal nad tím přemýšlet, v&#160;hlavě mu neustále bušila píseň Visacího zámku:</p>
			<p class="MLP_verse_-I-_-12-12- ParaOverride-1">Nemáš šanci ani za mák<br/>Když ti přijde povolávák</p>
			<p class="MLP_text ParaOverride-1">Opak poezie Karla Šiktance, ve které je svět krásný právě tím, že v&#160;každém okamžiku končí a&#160;znovu začíná, a&#160;která se tak líbila Kristýně.</p>
			<p class="MLP_text ParaOverride-1">Celý srpen se s&#160;ní neviděl, jezdila do Zlešic malovat orchestriony, zatímco on se po nocích ploužil v&#160;kanálech. A&#160;pak jí přišel dopis, který už nečekala; děkanát pedagogické fakulty v&#160;Plzni, který Michala na jaře vyhodil, ji kvůli jejímu <span class="MLP_znak_kurziva_11b">mimořádnému výtvarnému nadání</span><span class="MLP_znak_kurziva_11b CharOverride-1">,</span> jak stálo v&#160;rozhodnutí o&#160;odvolání, přijal.</p>
			<p class="MLP_text ParaOverride-1">Na začátku září odjela se školou na chmel, nesl jí batoh na nádraží, vyptávala se, jak se seznámili jeho rodiče, takže vyprávěl, jak si táta na motorce rozbil hlavu, jak mu ji máma v&#160;nemocnici obvazovala a&#160;pak mu nějaký pacient na vedlejší posteli prozradil: <span class="MLP_znak_kurziva_11b">Víš, že to je jediná sestřička, se kterou tady nikdo ještě nechodí?</span> A&#160;táta ji po propuštění z&#160;nemocnice pozval do kina, dávali <span class="CharOverride-2">West Side Story</span>, muzikál se jim nelíbil, a&#160;tak se v&#160;půlce filmu zvedli a&#160;vydali se na procházku, táta stál na zámeckých hradbách, rozhazoval rukama a&#160;vykládal, kde by chtěl bydlet…</p>
			<p class="MLP_text ParaOverride-1">Na nádraží si Michal s&#160;Kristýnou slíbili, že si budou psát. To už Michal od Bači věděl, že Sejkora začal stavět dlouho před srpnem 1968, a&#160;byl rád, že ho před Kristýnou nikdy neobvinil.</p>
			<p class="MLP_text ParaOverride-1">Možná jediný způsob, jak zjistit, co se tenkrát stalo, bylo vypátrat, kdo si u&#160;nemocnice pořídil pozemek těsně po tom, co táta umřel.</p>
			<p class="MLP_text ParaOverride-1">Ale do toho se pustí, až se vrátí z&#160;vojny. A&#160;musí být opatrný, aby tím nepotopil nikoho z&#160;těch, kdo mu chtěli pomoct.</p>
			<p class="MLP_text ParaOverride-1">Na Drosselhofu zamečela koza a&#160;Michal se otočil k&#160;lesu, protože jeden svůj život prožil právě tady. Na pařezu čekala lahev šumavského, jediná naděje odvedence, který se modlí, aby ho byliny zavedly do pralesa pod Boubínem.</p>
			<p class="MLP_text ParaOverride-1">Byl bloud, potřeboval bloudit.</p>
			<p class="MLP_text ParaOverride-1">Na nebi vyplul měsíc a&#160;světlo dne se vytratilo z&#160;mezer mezi stromy. Nad ohradou se objevil první netopýr a&#160;daleko v&#160;údolí zahoukal vlak, aby Michalovi připomněl, že zítra vyráží k&#160;železničnímu vojsku.</p>
			<p class="MLP_text ParaOverride-1">Smrky zašuměly a&#160;ohnuly se, jako by mu rozuměly.</p>
			<p class="MLP_text ParaOverride-1">Jejich špičky stály proti němu, nepravidelné kontury ořezávající nebesa, hrbolaté čáry, které se vždycky táhnou k&#160;hranici, ke svobodě, do jiného světa…</p>
			<p class="MLP_text ParaOverride-1">„Tak vidíš, tati, jdu na vojnu,“ pronesl do tmy a&#160;sáhl po lahvi dvaceti dvou šumavských bylin, aby s&#160;nimi oklikou přes hluboké lesy vykročil k&#160;nekonečné rovině.</p>
			<p class="MLP_dopis_bez1radku ParaOverride-1">Úryvky básně Karla Šiktance pocházejí ze sbírky <span class="MLP_znak_kurziva_11b">Adam a&#160;Eva</span> (Československý spisovatel, Praha 1990),</p>
			<p class="MLP_dopis_bez1radku ParaOverride-1">autorem textu písně <span class="MLP_znak_kurziva_11b">To</span>&#160;<span class="MLP_znak_kurziva_11b">máme mládež</span> je Eduard Krečmar,</p>
			<p class="MLP_dopis_bez1radku ParaOverride-1">autorem textu písně skupiny Neurocabaret <span class="MLP_znak_kurziva_11b">Mládež se chce bavit </span>je<span class="MLP_znak_kurziva_11b"> </span>Jaromír Trachta Štoural.</p>
		</div>
</body>
</html>