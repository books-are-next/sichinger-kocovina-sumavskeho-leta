<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-20" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Ušlechtilé skutky</p>
			<p class="MLP_text_bez1radku ParaOverride-1">Šéfa vojenské kontrarozvědky doprovázel lampasák Vašinka, se kterým Sejkora mnohokrát chlastal.</p>
			<p class="MLP_text ParaOverride-1">„Soudruh Sejkora?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Znáš poručíka Vašinku?“</p>
			<p class="MLP_text ParaOverride-1">„Znám.“ Když Vašinka naposledy v&#160;kartách prohrál sadu vojenských odznaků, až do rána lamentoval, že neví, jak to synovci, který je sehnal z&#160;Bavorska, vysvětlí.</p>
			<p class="MLP_text ParaOverride-1">Existovala jediná armáda, kterou místní důstojníci ČSLA beze zbytku respektovali: bundeswehr.</p>
			<p class="MLP_text ParaOverride-1">Sejkorovi také došlo, že šéf krajské vojenské kontrarozvědky potkal na schodech Sueze, kterého v&#160;čistkách po srpnu osobně vyhodil.</p>
			<p class="MLP_text ParaOverride-1">Co tu ale chce?</p>
			<p class="MLP_text ParaOverride-1">Z&#160;vojenské kontrarozvědky měl každý vítr, křížily se v&#160;ní zájmy ministerstva vnitra, ČSLA i&#160;KGB.</p>
			<p class="MLP_text ParaOverride-1">„Bohužel musím na schůzku generálního štábu,“ vymlouval se Sejkora. „Začíná za dvě minuty.“</p>
			<p class="MLP_text ParaOverride-1">„Schůzka byla zrušená. Ostatně pro tebe soudruhu proběhla už v&#160;sedm ráno,“ prohlásil podplukovník tónem, který dával jasně najevo, že o&#160;něm ví všechno.</p>
			<p class="MLP_text ParaOverride-1">Pod oknem se objevil Suez. V&#160;jedné ruce držel tatranku a&#160;druhou se škrábal na roztrženém čele. Při pohledu na něj podplukovník zachmuřeně pronesl: „Řeknu ti, soudruhu, že tohle město jste dokonale proslavili revanšisty a&#160;reakcionáři.“</p>
			<p class="MLP_text ParaOverride-1"><span class="MLP_znak_kurziva_11b">Reakcionář</span> je neobyčejně výstižné slovo pro člověka, kterého jednoho dne ráno potopí kolegové, dostane vyhazov z&#160;práce a&#160;odpoledne mu žena i&#160;děti utečou přes chodbu k&#160;jednomu z&#160;těch, co ho napráskali, pomyslel si Sejkora.</p>
			<p class="MLP_text ParaOverride-1">Bude se o&#160;mně taky říkat, že jsem byl <span class="MLP_znak_kurziva_11b">reakcionář</span>?</p>
			<p class="MLP_text ParaOverride-1">V&#160;okamžiku, kdy se zadíval na Sueze, Sejkoru napadlo: Suez je stejně vysoký jako já. A&#160;jeho hadry vypadají zezadu jako ty moje.</p>
			<p class="MLP_text ParaOverride-1">Podplukovník se mezitím zastavil u&#160;vyznamenání stanice, která Borovec tak pečlivě opatroval.</p>
			<p class="MLP_text ParaOverride-1">„Ty jsi tady s&#160;vojáky jedna ruka, viď, soudruhu?“</p>
			<p class="MLP_text ParaOverride-1">Tak proto si přivedl Vašinku. Dozvěděl se, že Sejkora tahá lampasáky z&#160;bryndy. Když v&#160;obrovské vimperské posádce některý ze tří tisíc vojáků základní služby něco provedl, za provinění zodpovídal i&#160;jeho velitel, a&#160;proto i&#160;jemu hrozil kriminál. Ve Vimperku působila obávaná desátá rota „senegalských střelců“, což byla skvadra Cikánů několikrát trestaných za vraždy i&#160;ublížení na těle. Některým bylo i&#160;pětatřicet, přesto neuměli psát, chodit na záchod a&#160;spát v&#160;pyžamu, a&#160;kdykoli dostali vycházku, jejich velitelé trnuli strachy.</p>
			<p class="MLP_text ParaOverride-1">Protože neexistovala vojenská policie, o&#160;závažnosti přestupku rozhodovala VB, ale Borovec na vojáky kašlal. Zato Sejkora se s&#160;nimi opíjel a&#160;důstojníci se mu při tom svěřovali, jakou kaši jim jejich vojíni navařili.</p>
			<p class="MLP_text ParaOverride-1">A&#160;oni na něj taky nezapomínali&#160;– armáda postavila hotel Palcát v&#160;Táboře a&#160;Palác kultury v&#160;Praze. I&#160;ve vimperských kasárnách měli důstojníci stavební partičky, které byly desetkrát výkonnější než všichni místní maníci.</p>
			<p class="MLP_text ParaOverride-1">„Řeknu ti, proč tu po letech zase jsme.“</p>
			<p class="MLP_text ParaOverride-1">Sejkora si znovu vzpomněl, jak tu před lety v&#160;tiskárnách něco vyšetřovali.</p>
			<p class="MLP_text ParaOverride-1">„Existovala významná tajná vojenská operace, u&#160;které došlo k&#160;provalu na Západ. A&#160;my nikdy nechytili toho, kdo předal bundeswehru strategické informace. V&#160;rámci Varšavské smlouvy to bylo selhání, které se probíralo až v&#160;Moskvě.“</p>
			<p class="MLP_text ParaOverride-1">Sejkora přikývl, i&#160;když vůbec netušil, o&#160;čem je řeč.</p>
			<p class="MLP_text ParaOverride-1">„Ale vždycky jsme měli podezření, že ty informace pronesl někdo místní.“</p>
			<p class="MLP_text ParaOverride-1">„Jaké informace?“</p>
			<p class="MLP_text ParaOverride-1">„Informace o&#160;<span class="MLP_znak_kurziva_11b">Plánu.“</span></p>
			<p class="MLP_text ParaOverride-1">Teprve teď Sejkoru napadlo, že mohlo jít o&#160;tajný plán ze září 1962, kdy se během kubánské krize československá armáda tajně přesunula na Šumavu k&#160;hranicím se západním Německem.</p>
			<p class="MLP_text ParaOverride-1">„To, co ti teď řeknu, je důvěrné. Do roku 1964 počítala ČSLA s&#160;obranou proti NATO. Dvanáct let stavěla u&#160;hranice objekty polní obrany.“</p>
			<p class="MLP_text ParaOverride-1">Sejkora přikývl, o&#160;opeečkách samozřejmě věděl. „Objekty měly zachytit útok NATO a&#160;přenést boj na území NSR. Jenže generální štáb ozbrojených sil Sovětského svazu předložil v&#160;roce 1964 nejvyššímu velení naší armády <span class="MLP_znak_kurziva_11b">Plán použití ČSLA</span> ve <span class="MLP_znak_kurziva_11b">válce.</span> Počítal s&#160;útokem 41&#160;jaderných bomb a&#160;min a&#160;byl kódován BaRePa. Víš, co to znamená?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Linie Bayreuth–Regensburg–Passau.“</p>
			<p class="MLP_text ParaOverride-1">Sejkora přikývl.</p>
			<p class="MLP_text ParaOverride-1">„Na podzim 1965 ho někdo přenesl přes hranici. Někdo místní.“</p>
			<p class="MLP_text ParaOverride-1">Sejkora polkl.</p>
			<p class="MLP_text ParaOverride-1">„Předpokládáme, že ten kontakt se mohl znát s&#160;místními představiteli ČSLA a&#160;včera předat Havlovi informace vojenského charakteru. Chápeš, maskovali by to jako ekologickou iniciativu. Viděl jsi fotky ze Zdíkova, že ano?“</p>
			<p class="MLP_text ParaOverride-1">„Viděl.“</p>
			<p class="MLP_text ParaOverride-1">„Tak víš, jak si dali záležet na utajení. Ale to je jen předehra. Očekáváme, že si předají tajný dokument, který bude mít pro podporu disidentů v&#160;zahraničí nesmírný význam. Bez dolarů jsou nahraní.“</p>
			<p class="MLP_text ParaOverride-1">Zazvonil telefon a&#160;Sejkora zvedl sluchátko.</p>
			<p class="MLP_text ParaOverride-1">„Je tam podplukovník Kratochvíl?“ zahřměl hluboký hlas.</p>
			<p class="MLP_text ParaOverride-1">„Předám.“ Sejkora podal sluchátko podplukovníkovi a&#160;byl rád, že si vzpomněl na jeho jméno.</p>
			<p class="MLP_text ParaOverride-1">Podplukovník Kratochvíl převzal telefon.</p>
			<p class="MLP_text ParaOverride-1">„Jistě. Zařídíte to? Jo, přijímačky. V&#160;pondělí? V&#160;deset by to šlo. Přijdu. Určitě. Počítejte s&#160;mojí podporou.“ Podplukovník položil telefon a&#160;pohlédl na Sejkoru.</p>
			<p class="MLP_text ParaOverride-1">„Máš děti, soudruhu?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Syna?“</p>
			<p class="MLP_text ParaOverride-1">„Dceru.“</p>
			<p class="MLP_text ParaOverride-1">„Já taky. Je to trápení, viď?“</p>
			<p class="MLP_text ParaOverride-1">„Je,“ přiznal Sejkora.</p>
			<p class="MLP_text ParaOverride-1">Zmínka o&#160;rodině vykouzlila na podplukovníkově tváři vzácný okamžik pochopení. „Nejtěžší je sehnat někoho, kdo ti dostane holku na školu. Kdyby byla kluk, jde do Vyškova, armáda bude nabírat pořád. Ale holka… někdy si říkám, že tátou se staneš teprve tehdy, až jí tu školu zařídíš.“</p>
			<p class="MLP_text ParaOverride-1">Sejkora bohužel o&#160;nikom, kdo by dostal Kristýnu na pedagogickou fakultu, nevěděl.</p>
			<p class="MLP_text ParaOverride-1">„Jo, mládež,“ povzdychl si podplukovník. „Jeden neorganizovaný jedinec nás může všechny zničit.“ Krátce na Sejkoru pohlédl. „Máme už první zprávy o&#160;mladíkovi, kterému patřilo to auto. Znáš ho?“</p>
			<p class="MLP_text ParaOverride-1">„Trochu.“</p>
			<p class="MLP_text ParaOverride-1">„Měl jsi s&#160;ním nějaké problémy?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ani osobního rázu?“</p>
			<p class="MLP_text ParaOverride-1">Sejkora zaváhal.</p>
			<p class="MLP_text ParaOverride-1">„Vím, že s&#160;ním chodila tvoje dcera.“</p>
			<p class="MLP_text ParaOverride-1">Přišlo to dřív, než čekal. Malé město. Jak dlouho si mohl nalhávat, že to utají?</p>
			<p class="MLP_text ParaOverride-1">„Co mi řekneš, soudruhu?“</p>
			<p class="MLP_text ParaOverride-1">„Moje dcera se s&#160;ním nějakou dobu vídala.“</p>
			<p class="MLP_text ParaOverride-1">„Tak vídala… Hm. To se nám může hodit. Ten mladík by mohl být klíčem k&#160;prolomení na druhou stranu.“</p>
			<p class="MLP_text ParaOverride-1">„Výborný nápad,“ zamumlal Sejkora.</p>
			<p class="MLP_text ParaOverride-1">„O&#160;smrti jeho otce víme. Určitě se chce pomstít naší společnosti způsobem, který si my dva ani nedokážeme představit.“</p>
			<p class="MLP_text ParaOverride-1">Telefon znovu zazvonil.</p>
			<p class="MLP_text ParaOverride-1">„Za pět minut na sjednané pozici,“ oznámil podplukovník Kratochvíl stručně.</p>
			<p class="MLP_text ParaOverride-1">Položil sluchátko a&#160;usmál se na Sejkoru:</p>
			<p class="MLP_text ParaOverride-1">„Pokud se něco stane, chci o&#160;tom vědět jako první. My o&#160;tobě také víme všechno z&#160;první ruky.“ Pohlédl na Vašinku, který celou dobu neřekl jediné slovo, ale Sejkora věděl, proč ho podplukovník přivedl.</p>
			<p class="MLP_text ParaOverride-1">Jestli dojde na lámání chleba, Vašinka na něj vyklopí všechno, co vypatlaným zeleným mozkům pomohl ututlat.</p>
			<p class="MLP_text ParaOverride-1">Dohromady jim v&#160;base ušetřil nejmíň sto let a&#160;oni je, když bude třeba, zase přišijou jemu.</p>
		</div>
</body>
</html>