<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Zednická čepice</p>
			<p class="MLP_text_bez1radku ParaOverride-1">V&#160;7:02 nastoupili Cívka i&#160;Kaňka s&#160;ranním hlášením.</p>
			<p class="MLP_text ParaOverride-1">„Hrabický jezeďáci maj povolení práškovat už tři dny.“</p>
			<p class="MLP_text ParaOverride-1">„A&#160;kdo tam lítá?“</p>
			<p class="MLP_text ParaOverride-1">„To nevíme, dělaj s&#160;tím hrozný štráchy.“</p>
			<p class="MLP_text ParaOverride-1">„A&#160;jinak?“</p>
			<p class="MLP_text ParaOverride-1">„Jednoho svazáka jsme v&#160;půl šestý vodtáhli na záchytku.“</p>
			<p class="MLP_text ParaOverride-1">„Má už vroubek?“</p>
			<p class="MLP_text ParaOverride-1">„Ne, je z&#160;Reflektoru mladejch a&#160;poprvé v&#160;životě si loknul šumavskýho, vydal se po silnici na Kvildu, trochu blouznil a&#160;málem ho přejel slovenský traktor zvaný lakatoš.“</p>
			<p class="MLP_text ParaOverride-1">Zazvonil telefon.</p>
			<p class="MLP_text ParaOverride-1">„Mohl bys přijít, soudruhu?“ Sejkorovi chvilku trvalo, než pochopil, kdo volá. Ale na hlas, který mu dával čočku, člověk ze dne na den jen tak nezapomene.</p>
			<p class="MLP_text ParaOverride-1">„Teď? Porada začíná v&#160;deset.“</p>
			<p class="MLP_text ParaOverride-1">„Tohle bude nejdůležitější porada tvýho života, tak sebou hoď.“</p>
			<p class="MLP_text_bez1radku_-12-0- ParaOverride-1">„Pořád ještě čekáme na tu fotku!“ křičel do telefonu vysoký estébák. U&#160;okna stál vysoký štíhlý čtyřicetiletý muž s&#160;hnědými vlasy. Na sobě měl lehkou letní modrou bundu a&#160;světlé tesilové kalhoty.</p>
			<p class="MLP_text ParaOverride-1">Sejkora ho tady už viděl, před lety vyšetřoval průšvih v&#160;tiskárnách, kvůli kterému jezdil Borovec na kobereček až do Prahy.</p>
			<p class="MLP_text ParaOverride-1">„Ty jsi Sejkora?“</p>
			<p class="MLP_text ParaOverride-1">„Ano, soudruhu.“ Chlapům, co ve čtyřiceti neměli pivní břicho, nevěřil, byli to buď teplouši, nebo kariéristi.</p>
			<p class="MLP_text ParaOverride-1">Oba prachatičtí estébáci popíjeli minerálku, pokuřovali a&#160;vypadali, jako by se už nemohli dočkat prvního ranního panáka. Konvice na stole byly otevřené a&#160;nestoupala z&#160;nich pára, kuchařky nepočítaly, že se bude schůzovat tak brzo. Rádio nehrálo.</p>
			<p class="MLP_text ParaOverride-1">„Jak víš, bezpečnost Setkání mládeže…,“ začal Modrá bunda.</p>
			<p class="MLP_text ParaOverride-1">„O&#160;letišti vím všechno,“ vyhrkl Sejkora. „Ale počítal jsem, že v&#160;deset hodin…“</p>
			<p class="MLP_text ParaOverride-1">„Soudruhu, nepřerušuj mě, vůbec nevím, o&#160;jakém letišti mluvíš a&#160;žádné letiště mě nezajímá.“</p>
			<p class="MLP_text ParaOverride-1">Oba estébáci se nad skleničkami přihrbili a&#160;vypustili dva oblaky nevinného kouře.</p>
			<p class="MLP_text ParaOverride-1">„Josef Novák, Vladislav Voráček. Říkají ti ty jména něco?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Nikdy jsi je neslyšel?“</p>
			<p class="MLP_text ParaOverride-1">„Nováků tu moc není, tady se lidi jmenujou Mráz nebo Kotlík, a&#160;Voráčka určitě neznám.“</p>
			<p class="MLP_text ParaOverride-1">„A&#160;Jan Lopatka?“</p>
			<p class="MLP_text ParaOverride-1">„Lopatka?“</p>
			<p class="MLP_text ParaOverride-1">„Ze Zdíkova.“</p>
			<p class="MLP_text ParaOverride-1">„Ve Zdíkově je to jiný, tam je samej Lampa, Vařečka, Kopačka… Lopatku znám, šikovnej řemeslník, je mu tak sedmdesát…“</p>
			<p class="MLP_text ParaOverride-1">„Mluvím o&#160;jeho synovi. Ve Vimperku chodil na střední školu. Do roku 1968 pracoval jako redaktor, potom skladník. Znáš ho?“</p>
			<p class="MLP_text ParaOverride-1">„Asi jsem ho vídal, když byl kluk, ale nežije tady.“</p>
			<p class="MLP_text ParaOverride-1">„Jako jeden z&#160;prvních podepsal Chartu. V&#160;Edici Expedice vy­­dává samizdat a&#160;je autorem Slovníku českých spisovatelů. Protirežimních.“</p>
			<p class="MLP_text ParaOverride-1">„Takže reakcionář,“ vypravil ze sebe Sejkora a&#160;vzpomněl si, že někdo říkal, že Lopatka má problémy.</p>
			<p class="MLP_text ParaOverride-1">Ale měl je v&#160;Praze, takže se Sejkory netýkaly.</p>
			<p class="MLP_text ParaOverride-1">„Lopatkovi mají ve Zdíkově dům.“</p>
			<p class="MLP_text ParaOverride-1">„Jo, někde u&#160;silnice na Zadov.“</p>
			<p class="MLP_text ParaOverride-1">„Předpokládali jsme, že Lopatku navštíví nějaký pseudovědec z&#160;okruhu chartistů, který dorazí na Setkání mládeže Šumavy. Lopatkův dům měl pod kontrolou náš člověk. My se tam objevit nemůžeme, to by byl okamžitý proval. Ale mezi náma, náš chlap, co tam fotil, je neschopný kretén.“</p>
			<p class="MLP_text ParaOverride-1">Někdo zaklepal na dveře.</p>
			<p class="MLP_text ParaOverride-1">Vysoký estébák vyšel na chodbu a&#160;vrátil se s&#160;velkou obálkou.</p>
			<p class="MLP_text ParaOverride-1">Modrá bunda z&#160;ní vytáhl několik fotek a&#160;tu nahoře podal Sejkorovi:</p>
			<p class="MLP_text ParaOverride-1">„Víš, kdo to je?“</p>
			<p class="MLP_text ParaOverride-1">Na černobílé fotografii stál muž v&#160;zednické čepici zacákané vápnem a&#160;montérkách vyfocený zezadu, takže mu do tváře nebylo vidět.</p>
			<p class="MLP_text ParaOverride-1">Ale Sejkorovi připadalo, že toho člověka už někde zahlédl.</p>
			<p class="MLP_text ParaOverride-1">„Dorazil touhle zpuchřelinou.“</p>
			<p class="MLP_text ParaOverride-1">Na chodníku parkovalo bílé embéčko s&#160;prázdným vozíkem.</p>
			<p class="MLP_text ParaOverride-1">To auto znám, napadlo Sejkoru, a&#160;převzal další dvě fotky.</p>
			<p class="MLP_text ParaOverride-1">Roztrhané montérky a&#160;zednická čepice zacákaná od vápna…</p>
			<p class="MLP_text ParaOverride-1">To jsem přece já na dvoře u&#160;Tušlů, kam jsem se včera úplně zbytečně vypravil pro cihly.</p>
			<p class="MLP_text ParaOverride-1">A&#160;nemám ani jednu.</p>
			<p class="MLP_text ParaOverride-1">Na další fotce stál s&#160;mužem s&#160;knírkem v&#160;manšestrovém saku, kvůli kterému naboural.</p>
			<p class="MLP_text ParaOverride-1">„Poznáváš ho?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Opravdu ne?“</p>
			<p class="MLP_text ParaOverride-1">„Opravdu ne. Ale… možná jsem ho už někde viděl.“</p>
			<p class="MLP_text ParaOverride-1">„Herec Jiří Kodet. A&#160;ta ženská za ním?“</p>
			<p class="MLP_text ParaOverride-1">„Taky mi přijde povědomá.“</p>
			<p class="MLP_text ParaOverride-1">„Vlasta Chramostová.“</p>
			<p class="MLP_text ParaOverride-1">„No jasně, Chramostová,“ zašeptal Sejkora udiveně.</p>
			<p class="MLP_text ParaOverride-1">„Ale nám jde o&#160;tohohle muže.“</p>
			<p class="MLP_text ParaOverride-1">I&#160;poslední snímek zachytil Sejkoru tak, že mu nebylo vidět do tváře. Fotka byla přesvícená, ale stál na ní s&#160;nazrzlým mužíkem s&#160;cigaretou, se kterým mluvil o&#160;cihlách.</p>
			<p class="MLP_text ParaOverride-1">„Víš, kdo to je?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Václav Havel.“</p>
			<p class="MLP_text ParaOverride-1">Havel? Na sídlišti ve Vimperku bydlel jeden Havel, který načerno svážel lidi ze zábav. Ale ten nenosil knír. A&#160;nejmenoval se Václav, ale Alois.</p>
			<p class="MLP_text ParaOverride-1">„Rozumíš, co ti říkám, soudruhu? To je Václav Havel, syn buržoazního vykořisťovatele, disident, který pro CIA organizoval Chartu.“</p>
			<p class="MLP_text ParaOverride-1">„Havel,“ zablekotal Sejkora. „Ten přece…“</p>
			<p class="MLP_text ParaOverride-1">Do mozku mu vplula prázdná bublina.</p>
			<p class="MLP_text ParaOverride-1">Jeho obličej musel připomínat hodiny, které se zastavily.</p>
			<p class="MLP_text ParaOverride-1">Tlustý estébák prohodil: „Ten mamlas to klidně vyfotí přímo proti slunci! Toho chlapa pořádně neviděl, blbli tam hasiči a&#160;nemohl zaparkovat.“ Sejkora měl pocit, že se mu mozek proměnil ve šrotovací zařízení.</p>
			<p class="MLP_text ParaOverride-1">JSEM NA FOTCE S&#160;VÁCLAVEM HAVLEM, který vymyslel Chartu.</p>
			<p class="MLP_text ParaOverride-1">Spletl jsem si barák, místo u&#160;Tušlů jsem zastavil u&#160;Lopatků.</p>
			<p class="MLP_text ParaOverride-1">A&#160;Tušl se taky jmenuje Honza.</p>
			<p class="MLP_text ParaOverride-1">„Poznáváš toho člověka?“ Prst neúprosně ukazoval na Sejkorovu postavu stojící vedle Václava Havla a&#160;hnědé oči si Sejkoru pátravě prohlížely.</p>
			<p class="MLP_text ParaOverride-1">„Já… myslím, že…“ Cítil, jak ho ochromuje strach. Bratranec Vilda podepsal Chartu. Neteř Petra emigrovala a&#160;žije s&#160;důstojníkem bundeswehru na základně NATO…</p>
			<p class="MLP_text ParaOverride-1">Jestli kápnu božskou, na tohle všechno přijdou.</p>
			<p class="MLP_text ParaOverride-1">„Nějakej zedník,“ vykoktal.</p>
			<p class="MLP_text ParaOverride-1">„Přijde ti ta čepice jako obyčejná zednická čepice?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Vážně? Podle mě je to moc šikovná maskovací čepička.“</p>
			<p class="MLP_text ParaOverride-1">„Možná.“</p>
			<p class="MLP_text ParaOverride-1">„A&#160;ten vozík ti nepřijde podezřelý?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Na co ho má?“</p>
			<p class="MLP_text ParaOverride-1">„Asi na prkna, písek nebo třeba… na cihly.“</p>
			<p class="MLP_text ParaOverride-1">„Jenže nic nepřivezl ani neodvezl. I&#160;vozík je jenom rekvizita.“</p>
			<p class="MLP_text ParaOverride-1">Do debaty se vložil tlustý estébák. „Franta říkal, že ten chlap jel jak vožralej. Napálil do popelnice a&#160;bylo mu to fuk. V&#160;rovný přehledný ulici? Tomu bych auto nepůjčil ani za milion.“</p>
			<p class="MLP_text ParaOverride-1">„Možná naboural schválně, mohlo jít o&#160;domluvené znamení,“ přisadil si Modrá bunda, ale Sejkora nebyl schopen reagovat.</p>
			<p class="MLP_text ParaOverride-1">Kdo by mě mohl poznat?</p>
			<p class="MLP_text ParaOverride-1">Kdo by mě dokázal <span class="MLP_znak_kurziva_11b">identifikovat</span>?</p>
			<p class="MLP_text ParaOverride-1">Muž se simcou se do ulice postavil tak nešikovně, že mu slunce svítilo do očí.</p>
			<p class="MLP_text ParaOverride-1">„Chápeš, co to znamená, soudruhu?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„No přece že nová ekologická disidentská síť napojená na mládežníky kontaktovala Václava Havla. Řídí ji chartisti, v&#160;dubnu vydali dokument <span class="MLP_znak_kurziva_11b">Aby se dalo dýchat.</span> Je jasné, že tady ve Vimperku chystají nějakou provokaci.“</p>
			<p class="MLP_text ParaOverride-1">Zazvonil telefon. Tlustý estébák zvedl sluchátko a&#160;pronesl: „Dobře.“ Pak zavěsil. „Tak už jsme podle espézétky zjistili, čí je to auto. Nějakej Michal Zídek z&#160;Vimperka.“</p>
			<p class="MLP_text ParaOverride-1">„Vždyť to říkám, je místní,“ přisadil si Modrá bunda.</p>
			<p class="MLP_text ParaOverride-1">„A&#160;zajímavý je, že mu tátu v&#160;osmašedesátým zastřelil voják Sovětské armády.“</p>
			<p class="MLP_text ParaOverride-1">„Znáš ho?“ udeřil Modrá bunda.</p>
			<p class="MLP_text ParaOverride-1">„Od vidění.“ Sejkora polknul.</p>
			<p class="MLP_text ParaOverride-1">„Musíme ho rozpracovat. Krycí jméno bude Julius.“</p>
			<p class="MLP_text ParaOverride-1">„Proč Julius?“ zeptal se tlustý estébák.</p>
			<p class="MLP_text ParaOverride-1">„Na republikové úrovni to má na starosti Slovák a&#160;čobolové si to jméno nějak oblíbili, dneska se každý Jánošík, co se narodí pod Tatrami, jmenuje Julius. A&#160;mezi námi, dobře se to pamatuje, okamžitě budeme vědět, o&#160;koho jde.“ Obrátil se na Sejkoru. „Chci o&#160;Juliovi vědět všechno. Kde pracuje, s&#160;kým se stýká, kam chodí do hospody, jaké balí holky.</p>
			<p class="MLP_text ParaOverride-1">Tohle je obrovská šance rozklíčovat celou disidentskou strukturu, zjistit, jak navazují kontakty.“ Napil se minerálky. „Když se má Havel s&#160;někým sejít a&#160;my chceme, aby seděl doma, tak sedí doma. Ale sem jsme ho nechali jet, jenže nás nenapadlo, že spojení navážou tak rychle. Havel byl ve Zdíkově dvě hodiny a&#160;už ho kontaktovali!“ Soudruh Modrá bunda vypadal nesmírně potěšeně.</p>
			<p class="MLP_text ParaOverride-1">„Rozumím. Všechno zjistím.“</p>
			<p class="MLP_text ParaOverride-1">„Napiš mi o&#160;Juliovi podrobné hlášení. A&#160;nic z&#160;toho se nesmí dostat ven.“</p>
			<p class="MLP_text ParaOverride-1">Sejkora namáhavě vstal. Vyjde z&#160;téhle místnosti a&#160;bude volný.</p>
			<p class="MLP_text ParaOverride-1">Ještě aspoň na chvilku.</p>
			<p class="MLP_text ParaOverride-1">Nejdůležitější porada jeho života byla u&#160;konce.</p>
		</div>
</body>
</html>