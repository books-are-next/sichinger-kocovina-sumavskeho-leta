<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Polepšení disidenti</p>
			<p class="MLP_text_bez1radku ParaOverride-1">V&#160;osm ráno zastavila u&#160;stožáru před základní školou modrá multikára s&#160;dřevěným žebříkem a&#160;igelitovým pytlem na korbě.</p>
			<p class="MLP_text ParaOverride-1">Z&#160;kabiny vylezl Dostálek a&#160;začal chrchlat, plivat a&#160;nadávat. Byl to jeden ze zaměstnanců, které místní komunální podnik vyšle, aby udělal pořádek, a&#160;pak musí sehnat dalších pět, aby uklidili po něm.</p>
			<p class="MLP_text ParaOverride-1">Žebřík opřel o&#160;stožár a&#160;z&#160;igelitu vysoukal podlouhlou vlajku připomínající červenomodrobílou zubní pastu vytlačovanou z&#160;ohromné tuby. Na rohu ulice se s&#160;krabičkou cigaret objevil jeho parťák.</p>
			<p class="MLP_text ParaOverride-1">Strážmistr Sejkora je sledoval ze stanice Veřejné bezpečnosti (zkratka VB), kde sepisoval seznam potenciálních rušitelů pořádku. Někteří byli na vojně, a&#160;proto obvolával velitele útvarů, aby je nenechali odjet na opušťák. Z&#160;těch, co už měli po vojně, zbyli disident Karel Crha a&#160;chuligán Martin Zeman.</p>
			<p class="MLP_text ParaOverride-1">„Byls za nima?“ zavolal na Cívku, který ve vedlejší místnosti také ťukal do psacího stroje.</p>
			<p class="MLP_text ParaOverride-1">„Jo. Zeman říkal, že protestovat nemá smysl, radši si veme dovolenou a&#160;zdekuje se na Lipno. Lidi jsou prej ovce, co Gorbačovovi spolknou všechny bláboly, takže se bude radši válet u&#160;vody.“</p>
			<p class="MLP_text ParaOverride-1">„A&#160;Crha?“</p>
			<p class="MLP_text ParaOverride-1">„Má chřipku a&#160;letos na to kašle, protože perestrojka je největší oblbovák, o&#160;jakým kdy slyšel.“</p>
			<p class="MLP_text ParaOverride-1">„Vážně je nemocnej?“</p>
			<p class="MLP_text ParaOverride-1">„Nemůže ani chodit, prej si shání berle.“</p>
			<p class="MLP_text_-0-12- ParaOverride-1">„Měl ti dát písemně, že nic nepodnikne.“ Strážmistr Sejkora si čestné prohlášení představoval takhle:</p>
			<p class="MLP_dopis_bez1radku_-I- ParaOverride-1">Já, Karel Crha, disident a&#160;rozvraceč socialistického zřízení, závazně prohlašuji, že během Setkání mládeže na Šumavě nebudu provozovat žádnou protistátní aktivitu.</p>
			<p class="MLP_dopis_podpis_-I- ParaOverride-1">Karel Crha, Pasovská 31, Vimperk</p>
			<p class="MLP_dopis_podpis_-I- ParaOverride-1">Razítko stanice VB</p>
			<p class="MLP_text ParaOverride-1">Ale co když by takové prohlášení předložil na poradě bezpečnostního štábu a&#160;pak se ukázalo, že si z&#160;něj Crha dělal srandu?</p>
			<p class="MLP_text ParaOverride-1">Nemůže mu věřit. Disidenti si budou až do smrti jistí, že to, co dělají, je správné a&#160;všichni ostatní jsou padlí na hlavu.</p>
			<p class="MLP_text ParaOverride-1">Na stole se rozdrnčel telefon.</p>
			<p class="MLP_text ParaOverride-1">„Tady Honza Tušl. Nemáš permanentku na Setkání?“</p>
			<p class="MLP_text ParaOverride-1">„To sis vzpomněl brzo, všechny jsou fuč.“</p>
			<p class="MLP_text ParaOverride-1">„Tak se stav aspoň pro ty cihly. Nechám je na dvoře u&#160;garáže.“</p>
			<p class="MLP_text ParaOverride-1">„Dneska se mi to nehodí.“</p>
			<p class="MLP_text ParaOverride-1">„Když přijedeš kolem čtvrtý, Milan ti je pomůže naložit.“</p>
			<p class="MLP_text ParaOverride-1">„Jaký číslo má ten barák?“</p>
			<p class="MLP_text ParaOverride-1">„Stošestapadesátka. Šedivá vomítka, to najdeš.“</p>
			<p class="MLP_text ParaOverride-1">„No tak ať tam počká.“ Sejkora zavěsil. Odpoledne by to stihnout mohl. Ale pojede stodvacítkou, služební auto bylo moc nápadné.</p>
			<p class="MLP_text ParaOverride-1">Československá i&#160;sovětská vlajka už vlály na stožáru. Dělníci naložili žebřík na korbu a&#160;Dostálek zahodil zmačkanou krabičku od cigaret na chodník a&#160;ještě za ní poslal plivanec.</p>
			<p class="MLP_text ParaOverride-1">Sejkora vstal a&#160;vykročil ze stanice, protože Prachatičtí měli dorazit za pár minut a&#160;určitě by jim neušlo, co zanedbal.</p>
			<p class="MLP_text ParaOverride-1">„Co tu pliveš?!“</p>
			<p class="MLP_text ParaOverride-1">Dostálek neodpověděl.</p>
			<p class="MLP_text ParaOverride-1">Přivandruje si od Mělníka s&#160;panděrem a&#160;nemytými vlasy. Nejspíš dorazil s&#160;praotcem Čechem, a&#160;jakmile uviděl na obzoru Šumavu, pomyslel si, že tu spustí pořádný brajgl.</p>
			<p class="MLP_text ParaOverride-1">„Ukliď si po sobě ten svinčík.“</p>
			<p class="MLP_text ParaOverride-1">„Já ty vlajky teda sundám, ale bude to na vaše triko.“</p>
			<p class="MLP_text ParaOverride-1">„Myslím tu krabičku.“</p>
			<p class="MLP_text ParaOverride-1">„Ta není moje.“</p>
			<p class="MLP_text ParaOverride-1">„Já nejsem slepej.“ Sejkora kývl k&#160;otevřenému oknu stanice.</p>
			<p class="MLP_text ParaOverride-1">Dostálek se místo odpovědi strašlivě rozkašlal. „Stejně tu bude zase čurbes jak v&#160;Brazílii,“ namítl, když záchvat ustal. „Tady u&#160;toho pámelníku se dycky dějou děsný věci.“</p>
			<p class="MLP_text ParaOverride-1">„To jsou jen takový plky.“</p>
			<p class="MLP_text ParaOverride-1">„Ale nejsou. Mladý se tu dycky vožíraj,“ přišel Dostálkovi na pomoc parťák.</p>
			<p class="MLP_text ParaOverride-1">V&#160;amplionu nad jejich hlavami se ozval hit Evy Špinarové, který při posledním televizním silvestru ohromil celou společnost:</p>
			<p class="MLP_verse_-I-_-12-0- ParaOverride-1">Jen zpívají si rock a&#160;zpívají si roll,<br/>no já vám povim, milá pani,<br/>škoda pro ně škol.</p>
			<p class="MLP_verse_-I-_-12-12- ParaOverride-1">To máme mládež, to máme mládež,<br/>doma řezají je málo, jak se zdálo,<br/>kam to vede, se ptám?</p>
			<p class="MLP_text ParaOverride-1">„Slyšíte?“ triumfoval Dostálek. „Bude tu chlív jak v&#160;prasečáku.“</p>
			<p class="MLP_text ParaOverride-1">Potom se znovu děsivě rozkašlal.</p>
		</div>
</body>
</html>