<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-60</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-60" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola ParaOverride-1">Lesácká košile</p>
			<p class="MLP_text_bez1radku ParaOverride-1">Ovce měla klidný výraz. Ostatní polehávaly ve stínu pod stromy, ale ta šedivá si zvědavě prohlížela muže za ohradou.</p>
			<p class="MLP_text ParaOverride-1">„Poď sem, malá.“ Bača prostrkoval ruku mezi prkny, aby ji přilákal, ale ovce sklonila hlavu a&#160;prohlížela si pavučinky rozeseté mezi stonky trav. „Tu mal Kudlička aj kozy, ale Drosselhof sa mu akosi rozsypáva.“</p>
			<p class="MLP_text ParaOverride-1">Sejkora přikývl. Mezi stromy nad silnicí ke kasárnám vedly dlouhé rovné průseky, tmavé kanály směřující do srdce Šumavy.</p>
			<p class="MLP_text ParaOverride-1">„On bol Kudlička vtedy zrelý do špitálu. Zbadal som ho v&#160;stajni. Naštastie popri išli poštári. Naozaj mi veríte, že som o&#160;tom nemal ani poňatie?“ Otočil se k&#160;louce pod silnicí u&#160;kasáren a&#160;Sejkora mu jeho zoufalství věřil.</p>
			<p class="MLP_text ParaOverride-1">„Tys měl něco s&#160;Borovcovo ženou?“</p>
			<p class="MLP_text ParaOverride-1">„Hej. Veď viete, aká to bola baba.“</p>
			<p class="MLP_text ParaOverride-1">To samé Sejkoru napadlo včera, když si v&#160;Borovcově dílně prohlížel její fotografii.</p>
			<p class="MLP_text ParaOverride-1">„Proto jsi tenkrát v&#160;srpnu zdrhnul ze dne na den?“</p>
			<p class="MLP_text ParaOverride-1">„Borovec mi hrozil, že ma zavrie za vlastizradu, a&#160;pretože všade boli Rusáci, ja som vedel, že tí z&#160;neho urobia komandanta tej vašej žandárskej stanice, a&#160;nechcel som sedieť také dlhé roky.“</p>
			<p class="MLP_text ParaOverride-1">„Nedostal jsi ten strach náhodou až po tom, cos tady vyvedl tu pitomost?“</p>
			<p class="MLP_text ParaOverride-1">„Ja som nič neurobil. To bola iba stávka a&#160;ja som ju vyhral&#160;– a&#160;tie peniaze som nikdy nedostal.“</p>
			<p class="MLP_text ParaOverride-1">„Byl jsi vožralej?“</p>
			<p class="MLP_text ParaOverride-1">„Ako prasa, však ma skoro trafili, takýto kúsok vedla obličky.“</p>
			<p class="MLP_text ParaOverride-1">Sejkora si vzpomněl na prostřílené holínky, které viděl v&#160;Otově dílně naplněné bolsem.</p>
			<p class="MLP_text ParaOverride-1">„Kdes ty holínky měl?“</p>
			<p class="MLP_text ParaOverride-1">„Na plecniaku.“</p>
			<p class="MLP_text ParaOverride-1">„Jako na batohu?“</p>
			<p class="MLP_text ParaOverride-1">„Hej, to bol echt nemecký plecniak. Ozaj mi veríte, že som o&#160;ničom nemal páru? Bola to iba stávka.“ Otočil se k&#160;louce pod silnicí u&#160;kasáren.</p>
			<p class="MLP_text ParaOverride-1">„Nikdy o&#160;tom, cos tady vyvedl, nebudeš s&#160;nikým mluvit. Jinak tě seberu a&#160;nechám pod zámkem tak dlouho, až zapomeneš, co to jsou Tatry. Rozumíš?“</p>
			<p class="MLP_text ParaOverride-1">„Hej.“</p>
			<p class="MLP_text ParaOverride-1">„Tu pistoli jsi vrátil, nebo prohrál v&#160;kartách?“</p>
			<p class="MLP_text ParaOverride-1">„Ja som utekal, že sa mi za zadkom prášilo.“</p>
			<p class="MLP_text ParaOverride-1">„Takže je pořád v&#160;baráku, kde bydlí Čáryfuk?“</p>
			<p class="MLP_text ParaOverride-1">Bača přikývl.</p>
			<p class="MLP_text ParaOverride-1">Potůčky se klikatily mezi stromy a&#160;silnice stáčely k&#160;domkům na krajích lesů. Slunce svítilo a&#160;všude nad nimi zpívali ve větvích ptáci.</p>
			<p class="MLP_text ParaOverride-1">„Je to tu ozaj krásne.“</p>
			<p class="MLP_text ParaOverride-1">„Jo, ale už pojedem.“</p>
			<p class="MLP_text ParaOverride-1">Bača zaváhal. „A&#160;kam?“</p>
			<p class="MLP_text ParaOverride-1">„Ty moc dobře víš kam, kamaráde.“</p>
			<p class="MLP_text_bez1radku_-12-0- ParaOverride-1">Sejkora zastavil služební škodovku u&#160;lesní cesty a&#160;ukázal na kmeny, které k&#160;ní navezli lesáci.</p>
			<p class="MLP_text ParaOverride-1">„Zapískám jednou, zamáváš mi, zapískám dvakrát, dojdeš ke dveřím a&#160;pozdravíš, aby tě poznal.“</p>
			<p class="MLP_text ParaOverride-1">„Jasné, pán žandár. A&#160;co cigaretku, tu byste nemal, abysom to svinské čekanie volaako pokrátil?“</p>
			<p class="MLP_text ParaOverride-1">„Tady máš žvejkačku.“</p>
			<p class="MLP_text ParaOverride-1">Bača rozbalil peprmintku a&#160;Sejkora se otočil k&#160;rodnému městu, ke svému domu, nemocnici, k&#160;popelnici, ze které včera létaly hořící fotky, a&#160;vykročil k&#160;zahradě domu na svahu před nemocnicí.</p>
			<p class="MLP_text_bez1radku_-12-0- ParaOverride-1">„Můžu si u&#160;tebe dát kafe? Jsem nějak s&#160;nervama na dně.“ Sejkora nečekal na odpověď a&#160;vešel do obýváku. Na zdech visely obrazy Boubína, loveckých chat a&#160;vesnických škol. „Je tu máma?“</p>
			<p class="MLP_text ParaOverride-1">„Šla na hřbitov.“</p>
			<p class="MLP_text ParaOverride-1">Za prosklenou stěnou obýváku se rozkládal výhled na krajinu táhnoucí se až ke Strakonicím a&#160;ve vzduchu voněla pryskyřice.</p>
			<p class="MLP_text ParaOverride-1">„Můžu si sednout?“</p>
			<p class="MLP_text ParaOverride-1">„Jo, jako doma.“</p>
			<p class="MLP_text ParaOverride-1">Sejkora si usadil u&#160;stolku, na kterém ležel dalekohled, krabička sirek a&#160;televizní program.</p>
			<p class="MLP_text ParaOverride-1">„Vypadáš nějak zmoženě,“ řekl Vrabec.</p>
			<p class="MLP_text ParaOverride-1">„To víš, Mohorita se nechá pozvracet, Maruška Hojsová utíká z&#160;Vimperka a&#160;Eva se vrací z&#160;lázní.“ O&#160;tom, jak Kristýna doma brečí, vykládat nehodlal. „Ale víš, co mě štve nejvíc?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Zeď na zahradě. Dělal jsem ji s&#160;tátou a&#160;vona se teď rozpadá, jako by byla z&#160;papíru. Makali jsme na ní promrzlí na kost, a&#160;zabalili to, když začalo sněžit. Už tenkrát jsem tušil, že to s&#160;ní dopadne blbě.“</p>
			<p class="MLP_text ParaOverride-1">„Tady máš to kafe.“</p>
			<p class="MLP_text ParaOverride-1">„Dík moc.“ Sejkora vzal do ruky lžičku a&#160;ukázal s&#160;ní před dům. „Ve čtvrtek tu kopali chlapi od Oty a&#160;tys mi říkal, žes tu Michala neviděl.“</p>
			<p class="MLP_text ParaOverride-1">„Hlídám Biháryho, Podruha a&#160;Čáryfuka.“</p>
			<p class="MLP_text ParaOverride-1">„A&#160;proč jsi v&#160;pátek odvezl mámu?“</p>
			<p class="MLP_text ParaOverride-1">„Čekal jsem na bagr.“</p>
			<p class="MLP_text ParaOverride-1">„Na prachatickej? Vod kanalizací?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Já si to myslel, protože ten vod spojů je rozbitej a&#160;lesáckej by ti zničil zahradu. Ale… to je taky takovej problém…“</p>
			<p class="MLP_text ParaOverride-1">„Jakej?“</p>
			<p class="MLP_text ParaOverride-1">„Bagrista vo tom neví. Prej s&#160;tebou vůbec nemluvil.“</p>
			<p class="MLP_text ParaOverride-1">„Asi si mě s&#160;někým spletl.“</p>
			<p class="MLP_text ParaOverride-1">„Jenže já mám taky zahradu, na kterou má dorazit bagr. Už rok se na ní válejí pytle s&#160;vápnem, cementem, prkna, síta, lopaty. Cihly. A&#160;ty? Nikde ani stopa po nářadí. Pro bagristu nemáš ani lahváče, tvoje máma mi řekla, že pro něho ani nenakoupila. A&#160;všichni ví, že ten kluk jede jen na krkovičku. Prostě v&#160;tom nehraje spousta věcí.“</p>
			<p class="MLP_text ParaOverride-1">Vrabec se opřel v&#160;křesle. „Asi nechápu, vo co jde.“</p>
			<p class="MLP_text ParaOverride-1">„Dneska celej den myslím na lži. Říkal jsi, že se ti votevíral nůž v&#160;kapse, když jsi viděl Podruha a&#160;Čáryfuka. Jenže se ti otevíral, protože jsi viděl Michala. Nedávals bacha, a&#160;on si už povídal s&#160;mámou. A&#160;ta mu slíbila, že v&#160;pátek přinese fotky.</p>
			<p class="MLP_text ParaOverride-1">A&#160;kdyby Michal viděl fotky z&#160;natáčení filmu o&#160;Remagenu, mohlo mu leccos dojít.“ Z&#160;kapsy vytáhl tu, na které vousatý Kaňka pózoval jako zoufalý skopčák na konci války. „Třeba to, že ty řeči o&#160;vojákovi wehrmachtu dávaj smysl. Proto jsi v&#160;pátek ráno odvezl mámu na chatu, aby je Michalovi nemohla ukázat. Pak bylo potřeba je zničit. Jenže spálit v&#160;kamnech nešlo, je červen a&#160;ohně na zahradě by si Borovec všiml.“ Sejkora ukázal lžičkou na okno nemocnice, odkud všechny fízloval Borovec. „Naházel jsi je do popelnice u&#160;parkoviště, která je na druhý straně. A&#160;udělals to tak, abych to viděl.“ Zamíchal si kávu a&#160;kývl k&#160;dalekohledu na stolku. „Všichni v&#160;nemocnici nadávali, jak je Borovec šmíruje, ale tys šmíroval jeho, a&#160;když jsem z&#160;jeho pokoje odešel, předvedl jsi mi u&#160;popelnice lívanec zničenejch fotek, a&#160;navíc ještě hodil na mámu, že je zničila a&#160;má v&#160;hlavě guláš. Ale ona si pamatuje všechno.“</p>
			<p class="MLP_text ParaOverride-1">„Máma si pamatuje, co se stalo, když jsme byli na základce, ale zkus se jí zeptat na to, co se stalo před měsícem.“</p>
			<p class="MLP_text ParaOverride-1">„Já to už zkusil.“</p>
			<p class="MLP_text ParaOverride-1">„Vážně?“</p>
			<p class="MLP_text ParaOverride-1">„Jo, pamatuje si, že Kristýna se přihlásila na češtinu a&#160;výtvarku do Plzně, a&#160;to jsem jí říkal před měsícem.“</p>
			<p class="MLP_text ParaOverride-1">„Co mi to tu vůbec vykládáš?“</p>
			<p class="MLP_text ParaOverride-1">„V&#160;létě 1968 pracoval Hellner jako architekt na filmu o&#160;mostě u&#160;Remagenu. Zařídil brigádu lidem z&#160;Vimperka. Tobě bylo třiadvacet, měl jsi po vejšce a&#160;před vojnou. Taky tam byli Biháry, Bača a&#160;Čáryfuk.“</p>
			<p class="MLP_text ParaOverride-1">„No a?“</p>
			<p class="MLP_text ParaOverride-1">„Tvoje žena sem přišla na umístěnku jako zdravotní sestra s&#160;Maruškou Hojsovou rok před Evou. Bydleli jste v&#160;zatuchlý temný díře nahoře u&#160;trati vedle Rudy Zídka a&#160;Hojse, co dělá každej den bordel, že by z&#160;toho každej zcvok. Tvoji ženu sem poslali od Blatný, takže přišla od lánů růží a&#160;zahrad do tmavýho baráku u&#160;lesa, do práce se brodila hodinu sněhem, soused jí ve čtyři ráno startoval pod oknem motorovku, tchán byl nemocnej…“ Vrabec nic neřekl, a&#160;tak Sejkora pokračoval. „Eva je od Bechyně, Lešková od Kouřimi. Všechny chtěly zdrhnout. Dneska mi Eva řekla: <span class="MLP_znak_kurziva_11b">Neutekla jsem, protože jsi začal stavět.</span> A&#160;já se vsadím, že ti žena dala taky nůž na krk. Pak nám Hellner nakreslil baráky a&#160;Ruda našel u&#160;nemocnice pozemek s&#160;krásným výhledem. Tobě se hodil, žena by to měla blízko do špitálu a&#160;tvůj nemocnej táta taky.</p>
			<p class="MLP_text ParaOverride-1">Kudlička dostal kýlu a&#160;tys na Drosselhofu ukecal Baču, kterej tam chodil krmit ovce, že když v&#160;uniformě wehrmachtu přeběhne louku nad Drosselhofem a&#160;vystřelí na ruskou hlídku, dáš mu pětistovku.</p>
			<p class="MLP_text ParaOverride-1">A&#160;když to Bača udělal, zavolals Rudovi, že se na Drosselhofu něco děje a&#160;je nutný letáky schovat jinam. Ruda nevěděl, že Rusové hlídkujou už za zatáčkou, voni ho odpráskli, a&#160;tobě spadl do klína tenhle pozemek.“</p>
			<p class="MLP_text ParaOverride-1">„To je dost směšná teorie.“</p>
			<p class="MLP_text ParaOverride-1">„Tak se zeptáme Bači.“</p>
			<p class="MLP_text ParaOverride-1">„Ten je kdovíkde mezi čobolama.“</p>
			<p class="MLP_text ParaOverride-1">Sejkora vstal, došel k&#160;oknu a&#160;hvízdl.</p>
			<p class="MLP_text ParaOverride-1">Z&#160;hromady klád vstala hromotlucká postava a&#160;Vrabec se rozesmál. „Myslíš, že nepoznám Čáryfuka? Že se podřeknu a&#160;ty mě nachytáš?“</p>
			<p class="MLP_text ParaOverride-1">Sejkora zahvízdal podruhé, Bača vykročil k&#160;domu, a&#160;když vešel na zahradu, zdvihl ruku: „To som ja.“</p>
			<p class="MLP_text ParaOverride-1">Vrabec jen sáhl po sklenici vody.</p>
			<p class="MLP_text ParaOverride-1">„Má jít dovnitř?“</p>
			<p class="MLP_text ParaOverride-1">„Nemůžu věřit, žes ho zavolal až ze Slovenska.“</p>
			<p class="MLP_text ParaOverride-1">„Přišel sám.“</p>
			<p class="MLP_text ParaOverride-1">„Sám vod sebe by se nikdy nevrátil, ví, že by ho Borovec zavřel.“</p>
			<p class="MLP_text ParaOverride-1">„Borovec dneska ráno umřel.“</p>
			<p class="MLP_text ParaOverride-1">Poprvé se zdálo, že Vrabec vypadá zaskočeně, ale hned se vzpamatoval.</p>
			<p class="MLP_text ParaOverride-1">„Bača nemohl vědět, že Borovec umře…“</p>
			<p class="MLP_text ParaOverride-1">„Ne, vrátil se kvůli něčemu jinýmu.“</p>
			<p class="MLP_text ParaOverride-1">„A&#160;čemu?“</p>
			<p class="MLP_text ParaOverride-1">„Podruh prodal barák a&#160;rozhodl se, že šedesát táců prochlastá za modrej bols. Tyhle idiotský gesta rozvíří všechno. Se šumavským ve vzduchu zavoněl bols a&#160;vytáhl ochlasty ze všech koutů republiky.“</p>
			<p class="MLP_text ParaOverride-1">„Bača sem dorazil kvůli chlastu,“ zašeptal Vrabec. „Kvůli tomu kreténovi, co prochlastal barák…“</p>
			<p class="MLP_text ParaOverride-1">„Víš, kdys to podělal?“</p>
			<p class="MLP_text ParaOverride-1">„Já?“</p>
			<p class="MLP_text ParaOverride-1">„Když mluvím s&#160;lidma o&#160;Michalovi, chtěj mu pomoct. Víš, cos řekl ty? <span class="CharOverride-2">Prej ho už vykopli ze školy. Nechodí ta troska s&#160;tou tvojí holkou? </span>Pronesls to stejně posměšně, jako vo nás mluví ty prachatický paka. Ota, Lešek, tvoje máma, Hellnerová, všem je Michala líto.“</p>
			<p class="MLP_text ParaOverride-1">„Co tím chceš říct? Já nikoho nezabil.“</p>
			<p class="MLP_text ParaOverride-1">„Po ruský hlídce střílel Bača třiadvacátýho srpna ráno. Měli jste se sejít odpoledne, tys mu měl dát pět stovek, co vyhrál, ale Kukačka, velitel stanice, dostal infarkt.</p>
			<p class="MLP_text ParaOverride-1">Místní pochopili, že Borovec povýší a&#160;začne si vyřizovat účty. Bačovi došlo, že musí pryč, jinak bude sedět nadosmrti. Pistoli a&#160;uniformu wehrmachtu schoval v&#160;baráku, kde bydlel s&#160;Čáryfukem. Všechno to tam je, kamaráde, dodneška. A&#160;mám i&#160;tohle,“ řekl a&#160;sáhl pro nábojnici.</p>
			<p class="MLP_text ParaOverride-1">„Estébáci vo ní ví. Jeden kluk z&#160;Hrabic šmejdil u&#160;kasáren a&#160;prodal ji Michalovi. Jestli se ta nábojnice bude shodovat s&#160;pistolí, kterou Bača schoval, a&#160;pár dalších se najde ve stromech nad Drosselhofem ve směru, kterým Bača střílel…“</p>
			<p class="MLP_text ParaOverride-1">Vrabec nereagoval.</p>
			<p class="MLP_text ParaOverride-1">„Je to přinejmenším nedovolený ozbrojování recidivisty odcizenou zbraní. Bača řekne, jak to bylo, a&#160;já mu poradím, aby z&#160;toho vylezl jen s&#160;pár měsícema. Navedl jsi ho, aby střílel na sovětskýho vojáka.“</p>
			<p class="MLP_text ParaOverride-1">„Nebylo to, jak si myslíš,“ řekl Vrabec. „Vožrali jsme se na Drossel­hofu a&#160;pak se koukali na ruskou hlídku, nadávali na okupaci a&#160;přísahali, že něco uděláme.</p>
			<p class="MLP_text ParaOverride-1">A&#160;Bača prohlásil, že už toho má dost a&#160;že všechny Rusáky postřílí.</p>
			<p class="MLP_text ParaOverride-1">Chlastali jsme dál a&#160;von zas, že kdyby mu dal někdo pistoli, ukáže celýmu světu, co jsou Čechoslováci zač. Gabčík byl taky Slovák, že jo.</p>
			<p class="MLP_text ParaOverride-1">Kudlička měl z&#160;natáčení schovanou na Drosselhofu ukradenou uniformu wehrmachtu a&#160;k&#160;tomu starou pistoli po tátovi. Nevím, co mě to napadlo, nejspíš za to mohlo Bačovo vytahování, povídám: <span class="MLP_znak_kurziva_11b">Tak jo, dám ti pětistovku, když přeběhneš louku a&#160;vystřelíš na ně.</span></p>
			<p class="MLP_text_-I- ParaOverride-1">To mě pak poznaj.</p>
			<p class="MLP_text_-I- ParaOverride-1">Navlečeš si uniformu.</p>
			<p class="MLP_text ParaOverride-1">Vůbec mi nedošlo, co se může stát, byl jsem vožralej a&#160;naštvanej a&#160;potřeboval si hrát na hrdinu, a&#160;gratuloval si, jak je to skvěle vymyš­lený. Kudlička bydlel na Drosselhofu sám a&#160;byl zrovna v&#160;nemocnici, takže měl alibi. Až potom mi došlo, že budou Rusové prohledávat Drosselhof a&#160;můžou najít letáky. Dostal jsem strach, zavolal Rudovi, že ty letáky asi najdou.</p>
			<p class="MLP_text ParaOverride-1">Zuřil, prej jsme Rusáky měli nechat na pokoji, jsme úplně blbí, sednul na motorku a…“</p>
			<p class="MLP_text ParaOverride-1">„A&#160;Rusáci ho sejmuli a&#160;tys shrábnul jeho pozemek.“</p>
			<p class="MLP_text ParaOverride-1">„Byla to náhoda, nevím, kde se mi to v&#160;hlavě vzalo. Ale je pravda, že ten pozemek…“ Promnul si oči. „S&#160;tím soudem to nemyslíš vážně, že ne?“</p>
			<p class="MLP_text ParaOverride-1">„Možná jo.“</p>
			<p class="MLP_text ParaOverride-1">„Blbost. Pro něco sis přišel, jinak bys nepředváděl tohle divadýlko. Tak vo co de?“</p>
			<p class="MLP_text ParaOverride-1">„Tvůj táta uměl krásně kreslit,“ kývl Sejkora ke kresbě školy, která visela na zdi.</p>
			<p class="MLP_text ParaOverride-1">„Co s&#160;tím má co dělat můj táta?“</p>
			<p class="MLP_text ParaOverride-1">„Kristýna taky kreslí.“</p>
			<p class="MLP_text ParaOverride-1">„Jo, já vím.“</p>
			<p class="MLP_text ParaOverride-1">„Letos ji nevzali na Akademii ani na pajdák do Plzně. Nechci, aby skončila jako prodavačka.“ Zaklonil se na pohovce. „Stejskala z&#160;ministerstva školství znáš.“</p>
			<p class="MLP_text ParaOverride-1">„Jo, za tejden přijede na odstřel srnců.“</p>
			<p class="MLP_text ParaOverride-1">„Prosil jsi ho někdy o&#160;něco?“</p>
			<p class="MLP_text ParaOverride-1">„Já s&#160;papalášema nemám nic společnýho. Jdu s&#160;nima, je to můj revír, ale nic vod nich nechci.“</p>
			<p class="MLP_text ParaOverride-1">„Stejskal tvýho tátu znal, byl to jeho učitel.“</p>
			<p class="MLP_text ParaOverride-1">„Jo, tátu znal každej, udržel nad vodou tolik škol, i&#160;tu v&#160;Záblatí.“</p>
			<p class="MLP_text ParaOverride-1">„Promluvíš se Stejskalem.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Protože potřebuju dostat Kristýnu na odvolání na pedák v&#160;Plzni.“</p>
			<p class="MLP_text ParaOverride-1">„Říkám ti, že jsem si s&#160;těma zrádcema nikdy nezadal!“</p>
			<p class="MLP_text ParaOverride-1">„Právě proto to pro tebe udělaj. Víš, jak budou rádi, když za nima konečně přilezeš? A&#160;taky to udělaj, protože si vážili tvýho táty. Jinak se do toho s&#160;Bačou pustím a&#160;ty skončíš u&#160;soudu. A&#160;když nevyjde soud, tak…“</p>
			<p class="MLP_text ParaOverride-1">„Tak co?“</p>
			<p class="MLP_text ParaOverride-1">Sejkora vyhlédl na střechy vesnických chalup na tmavomodrých kopcích, které pomalu přecházely ve světle zelené pruhy políček a&#160;luk.</p>
			<p class="MLP_text ParaOverride-1">„Je to krásnej barák.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Z&#160;takovýho baráku děti neutečou. Leda že by tu Bača zůstal a&#160;po hospodách prohlašoval, že ho postavil vrah. Lidi tady ho znaj a&#160;vždycky ho měli rádi. Budou mu věřit.“</p>
			<p class="MLP_text ParaOverride-1">Chvilku bylo ticho.</p>
			<p class="MLP_text ParaOverride-1">„Dobře,“ přikývl Vrabec. „Já si se Stejskalem promluvím. Ale věříš mi, že to byla náhoda?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Řekneš to Michalovi?“</p>
			<p class="MLP_text ParaOverride-1">„Jestli se mě někdy zeptá, řeknu, že to byla nehoda. Ale on mi to nikdy věřit nebude.“ Sejkora vstal. „Dlužíš Bačovi pětistovku. A&#160;pro toho ostrostřelce si vemu eště pár cigaret a&#160;sirky.“</p>
			<p class="MLP_text_bez1radku_-12-0- ParaOverride-1">Kolem rybízů poletovali motýli stejně jako na jeho zahradě, ale Vrabcova zídka se nerozpadala. A&#160;výhled byl nádherný, zelená pole a&#160;domy na kraji lesa a&#160;krajina táhnoucí se na jih do nekonečných rovin Čech.</p>
			<p class="MLP_text ParaOverride-1">Bača si rukávem košile utíral nos a&#160;Sejkora mu podal cigarety i&#160;sirky.</p>
			<p class="MLP_text ParaOverride-1">„Ďakujem, už som bez tých cigár celý upotený.“</p>
			<p class="MLP_text ParaOverride-1">„Tady máš eště tohle.“</p>
			<p class="MLP_text ParaOverride-1">Bača zůstal zaskočeně zírat na pět stovek.</p>
			<p class="MLP_text ParaOverride-1">„Ozaj si myslíte, že si to mám zobrať?“</p>
			<p class="MLP_text ParaOverride-1">„Přeces to vyhrál v&#160;sázce. A&#160;tady máš eště stovku na vlak.“</p>
			<p class="MLP_text ParaOverride-1">Další stokoruna Baču úplně vyděsila. „A&#160;čo som vlastne urobil? Veď ja som si iba ten nemecký mundúr natiahol a…“</p>
			<p class="MLP_text ParaOverride-1">„Nad tím nesmíš přemejšlet, jasný? Nevzal jsem sem ani tvýho bráchu, protože se to nikdo nesmí dozvědět.“</p>
			<p class="MLP_text ParaOverride-1">„A&#160;ja som niekoho odkrágľoval, keď som pálil po tých Rusoch?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Vy to hovoríte iba preto, aby som sa nič nedozvedel…“</p>
			<p class="MLP_text ParaOverride-1">„Kdybys zabil Rusa, našel by si tě Kreml a&#160;poslal na Sibiř, ne?“</p>
			<p class="MLP_text ParaOverride-1">Zmínka o&#160;nadpřirozených sílách východu Baču trochu uklidnila.</p>
			<p class="MLP_text ParaOverride-1">„Za tu stovku si kup ve Strakonicích oběd.“</p>
			<p class="MLP_text ParaOverride-1">„Myslel som, že by som tu ešte nejakého šuhaja o&#160;košeľu obral. Taká modrá košeľa s&#160;tými odznakmi, to by bolo niečo…“</p>
			<p class="MLP_text ParaOverride-1">„Vypadneš vodsud hned. Hodím tě na vlak.“ Sejkora neměl náladu poslouchat další furiantské řeči a&#160;nasypal Bačovi do dlaně ještě sedmdesát korun.</p>
			<p class="MLP_text ParaOverride-1">„Ozaj som nič neurobil?“</p>
			<p class="MLP_text ParaOverride-1">„Ne, jsi ve všem nevinně.“</p>
			<p class="MLP_text ParaOverride-1">Lži, lži, lži, lži.</p>
			<p class="MLP_text ParaOverride-1">Jsi v&#160;tom nevinně, Bačo, pomyslel si, protože jsi dokonalé nevinné pako, které pomohlo spáchat naprosto dokonalý zločin.</p>
			<p class="MLP_text ParaOverride-1">Za který nikdo nebude odsouzen. Za který ani nikoho odsoudit nelze, protože se na něj nevztahují žádné zákony.</p>
			<p class="MLP_text ParaOverride-1">A&#160;vydělali jsme na tom všichni. A&#160;vyděláváme dodnes. Vrabec má barák. Jeho žena je šťastná, do práce to má blízko a&#160;nebydlí v&#160;močále u&#160;lesa.</p>
			<p class="MLP_text ParaOverride-1">Vrabcův táta mohl umřít doma.</p>
			<p class="MLP_text ParaOverride-1">Moje dcera se dostane na školu.</p>
			<p class="MLP_text ParaOverride-1">A&#160;mě povýšili, protože si Modrá bunda myslí, že jsem tak chytrej, že jsem Rudu nechal oddělat sám.</p>
			<p class="MLP_text ParaOverride-1">A&#160;ty, Bačo, jsi na tom vydělal pětistovku, stovku, a&#160;ještě sedmdesát korun.</p>
			<p class="MLP_text ParaOverride-1">Jenom Rudu to stálo život a&#160;jeho ženě a&#160;Michalovi to zničilo budoucnost.</p>
			<p class="MLP_text ParaOverride-1">Pohlédl na krajinu v&#160;dálce před sebou, podobnou lesklé tabuli, kterou kdosi pomaloval bílými obrázky domů a&#160;zelenými proužky polí.</p>
			<p class="MLP_text ParaOverride-1">Co může dělat?</p>
			<p class="MLP_text ParaOverride-1">Nic.</p>
			<p class="MLP_text ParaOverride-1">A&#160;vzápětí si pomyslel, že až na průšvih s&#160;Kristýnou všechno zvládl.</p>
			<p class="MLP_text ParaOverride-1">Ale co je to za průšvih?</p>
			<p class="MLP_text ParaOverride-1">Půlka národa byla počatá na svazáckých nebo stranických akcích.</p>
			<p class="MLP_text ParaOverride-1">A&#160;páchá kvůli tomu někdo sebevraždu?</p>
			<p class="MLP_text ParaOverride-1">Kristýna se s&#160;tím taky srovná.</p>
			<p class="MLP_text ParaOverride-1">Hlavní je, že jí zařídil školu. Jak to říkal podplukovník Kratochvíl?</p>
			<p class="MLP_text_-I- ParaOverride-1">Nejdůležitější člověk na světě je ten, co ti dostane holku na školu.</p>
			<p class="MLP_text ParaOverride-1">Konečně si bude připadat jako otec rodiny.</p>
			<p class="MLP_text ParaOverride-1">A&#160;opravdu si tak připadal, když se s&#160;jediným svědkem vraždy vydal ke služebnímu autu.</p>
		</div>
</body>
</html>