<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-29" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">Černé bublinky</p>
			<p class="MLP_text_bez1radku ParaOverride-1">S&#160;Kristýnou si natáhli deku na kraji hrbolaté louky. Voda požární nádrže Žírec byla tak špinavá, že po ní na kůži zůstával nazelenalý olejnatý povlak, který po uschnutí svědil. Za nimi se utábořila partička místních metaláků. Kristýna si četla Picassův životopis, ale pět buranů na ni zíralo tak, že bylo jasné, že se začnou navážet i&#160;do Michala.</p>
			<p class="MLP_text ParaOverride-1">Jenže kam by šli?</p>
			<p class="MLP_text ParaOverride-1">Vzal by snad Kristýnu k&#160;sobě domů?</p>
			<p class="MLP_text ParaOverride-1">Jednou to zkusil, a&#160;to byli jen na procházce na stráni nad tratí.</p>
			<p class="MLP_text_-I- ParaOverride-1">Tady je to takový studený, svítí sem vůbec někdy sluníčko?</p>
			<p class="MLP_text ParaOverride-1">A<span class="MLP_znak_kurziva_11b">&#160;</span>co by říkala máma?</p>
			<p class="MLP_text ParaOverride-1">Nejspíš by se vytratila s&#160;cigaretou do lesa.</p>
			<p class="MLP_text ParaOverride-1">Posunul se na dece a&#160;prohlédl si kresby, které Kristýna dělala v&#160;autobuse. Proč vůbec nechal kreslení? Jako kluk kreslil celé hodiny…</p>
			<p class="MLP_text ParaOverride-1">Najednou měl pocit, že ho někdo pozoruje.</p>
			<p class="MLP_text ParaOverride-1">Otočil se. Děti výskaly ve vodě a&#160;u&#160;lesa se pásly krávy.</p>
			<p class="MLP_text ParaOverride-1">Proč se estébáci vyptávali na jeho auto? A&#160;proč chtěli vědět, kde byl včera kolem čtvrté?</p>
			<p class="MLP_text ParaOverride-1">A&#160;co je na papírech v&#160;angličtině, které po tátovi našla Hanka Crhová?</p>
			<p class="MLP_text ParaOverride-1">„Co je?“ zeptala se Kristýna. Opálené břicho se jí lesklo nad čárou oranžových plavek.</p>
			<p class="MLP_text ParaOverride-1">„Nic.“</p>
			<p class="MLP_text ParaOverride-1">„Hrozně se mračíš.“</p>
			<p class="MLP_text ParaOverride-1">„Ti kreténi maj blbý kecy.“</p>
			<p class="MLP_text ParaOverride-1">„Ty sis prostě vsugeroval, že lidi jsou zlí.“</p>
			<p class="MLP_text ParaOverride-1">„Přemejšlíš někdy o&#160;tom, co se tady děje? Tamhle na kopcích je ostnatej drát a&#160;nás tady drží jak ovce.“</p>
			<p class="MLP_text ParaOverride-1">„Pro tebe je všechno vězení.“</p>
			<p class="MLP_text ParaOverride-1">Z&#160;deky na druhé straně se zvedla dívka a&#160;vstoupila do vln, které připomínaly nitky párajícího se špinavého zeleného svetru.</p>
			<p class="MLP_text ParaOverride-1">„Proč na ní čučíš?“</p>
			<p class="MLP_text ParaOverride-1">„Stoupla si tam, kam se dívám.“</p>
			<p class="MLP_text ParaOverride-1">„Má pořádný kozy, co?“</p>
			<p class="MLP_text ParaOverride-1">„Prosím tě, nech toho.“</p>
			<p class="MLP_text ParaOverride-1">Kristýna vstala.</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">„Jedu domu.“</p>
			<p class="MLP_text ParaOverride-1">„Ani sis nezaplavala.“</p>
			<p class="MLP_text ParaOverride-1">„V&#160;tom hnoji?“</p>
			<p class="MLP_text ParaOverride-1">„Autobus jede až v&#160;půl šestý.“</p>
			<p class="MLP_text ParaOverride-1">„Pojedu stopem.“</p>
			<p class="MLP_text ParaOverride-1">„Nemůžeš stopovat sama.“</p>
			<p class="MLP_text ParaOverride-1">„Koukejte, už jdou píglovat za keř,“ ozval se metalák. „Hele, Maradono, tamhle u&#160;prasečáku je to lepší, hnůj je čerstvej, měkkej, zrovna ho vykydali.“</p>
			<p class="MLP_text ParaOverride-1">V&#160;Michalovi vřela krev, ale dělal, že neslyší.</p>
			<p class="MLP_text_bez1radku_-12-0- ParaOverride-1">Asfalt na silnici vyfukoval černé bublinky, jako by byla silnička hustě namíchaná cola. Michal prohmatával v&#160;kapse zbylé peníze.</p>
			<p class="MLP_text ParaOverride-1">„Neříkal táta něco o&#160;pojistce?“</p>
			<p class="MLP_text ParaOverride-1">„To je všechno, co tě zajímá?“</p>
			<p class="MLP_text ParaOverride-1">„Rozbilas auto a&#160;já to budu platit.“</p>
			<p class="MLP_text ParaOverride-1">„Tobě je absolutně jedno, co cítím a&#160;nad čím přemýšlím,“ řekla tak vyčítavě, že pochopil, že nejde o&#160;prsa venkovské holky ani o&#160;jeho špatnou náladu.</p>
			<p class="MLP_text ParaOverride-1">A&#160;pak mu došlo, jaký je vůl.</p>
			<p class="MLP_text ParaOverride-1">„Ráno ti psali ze školy!“</p>
			<p class="MLP_text ParaOverride-1">„Holky, co maj velký kozy, ti zůstanou v&#160;paměti. Já ne.“</p>
			<p class="MLP_text ParaOverride-1">„Já přece vím, že tě vzali.“</p>
			<p class="MLP_text ParaOverride-1">„Říkáš to jen proto, že je ti to jedno.“</p>
			<p class="MLP_text ParaOverride-1">„Proč by mi to bylo jedno?“</p>
			<p class="MLP_text ParaOverride-1">„Protože o&#160;mě nestojíš a&#160;víš, že to dopadne blbě.“</p>
			<p class="MLP_text ParaOverride-1">„Co dopadne blbě?“</p>
			<p class="MLP_text ParaOverride-1">„Za pár měsíců jdeš na vojnu a&#160;my dva…,“ zmlkla.</p>
			<p class="MLP_text ParaOverride-1">„Tak vzali tě, nebo ne?“</p>
			<p class="MLP_text ParaOverride-1">„Co na tom záleží?!“ vykřikla, a&#160;než stačil něco říct, u&#160;kraje vozovky zastavila bílá dvanáctsettrojka s&#160;nápisem Stavební podnik.</p>
			<p class="MLP_text ParaOverride-1">„Jedete do Vimperka?“ zavolal z&#160;ní padesátiletý kudrnatý chlap v&#160;roztrhaném tričku, kterému na chlupatých rukou zasychaly bílé cákance vápna.</p>
			<p class="MLP_text ParaOverride-1">„Jo, počkejte!“</p>
			<p class="MLP_text ParaOverride-1">Dodávka měla vpředu dvě další sedadla, takže se Michal nasoukal vedle řidiče a&#160;Kristýna k&#160;oknu.</p>
			<p class="MLP_text ParaOverride-1">„Byli jste se čvachtat v&#160;tom močále?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Vážně jste tam vlezli?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Řidič odbočil na hlavní silnici na Vimperk a&#160;ve stoupání před kasárnami se rozmáchl rukou po krajině. „Tady jsou sakra dobrý parcely. Tamhle u&#160;lesa, tam by byl barák. Škoda, že se toho tvůj táta nedožil.“</p>
			<p class="MLP_text ParaOverride-1">„Vy jste znal tátu?“</p>
			<p class="MLP_text ParaOverride-1">„Jasně a&#160;tebe taky. Byly ti sotva tři měsíce a&#160;já už tě musel chovat, aby ses neubrečel k&#160;smrti.“</p>
			<p class="MLP_text ParaOverride-1">Michal se na řidiče zaraženě podíval.</p>
			<p class="MLP_text ParaOverride-1">„V&#160;půl šestý ráno přijedu do tiskáren a&#160;tam řve mimino. Táta na hadry, máma na hadry, tak jsem se vo tebe postaral.“ Rozesmál se. „Hele, nic ve zlým. Ale v&#160;tiskárnách mě ti pacholci dycky něčím dostanou.“</p>
			<p class="MLP_text ParaOverride-1">„Jak jste to myslel s&#160;tou parcelou?“</p>
			<p class="MLP_text ParaOverride-1">„Táta chtěl stavět, přece. Tu vaši barabiznu u&#160;lesa se snažil prodat. Teda bez urážky, ale víš sám, že to není žádnej Schwarzenberskej palác. Sháněl parcelu, ale nevěděl, jak ty úřednický svině podmáznout.</p>
			<p class="MLP_text ParaOverride-1">Já jsem ze Svatý Máří a&#160;už můj děda říkával, že jak jedeš do Vimperka na úřad, musíš si u&#160;nás na kopci u&#160;kostela sednout na sáňky, na záda přivázat husu a&#160;vodrážet se flaškama borovičky, jinak nic nepořídíš. Ale tenkrát se to trochu hnulo.“</p>
			<p class="MLP_text ParaOverride-1">„Co se hnulo?“</p>
			<p class="MLP_text ParaOverride-1">„No celý padesátý a&#160;šedesátý léta byl rodinnej barák buržoazní přežitek, ale pak těm nahoře došlo, že nemůžou všechny lidi nacpat jen do paneláků a&#160;bytovek. Lidi byli naštvaní až na půdu, když je nastěhovali do paneláku&#160;– tam už bylo všechno zařízený, modrý tapety s&#160;květovanejma vzorama, žlutozelený lino a&#160;vyblitá šedivá kuchyňská linka&#160;– prostě jim navezli to, co se zrovna vyrábělo a&#160;trče­lo někde ve skladu.</p>
			<p class="MLP_text ParaOverride-1">Ale kdyžs chtěl stavět, potřebovals architekta, co ti barák navrhne tak, aby sis ho mohl postavit sám. Akorát že všichni architekti makali ve Stavoprojektu a&#160;stáli za pendrek, já znal architekta, co si nechal zaplatit deset tisíc za návrh baráku, kterej se vůbec nedal postavit! Táta měl kliku, kamarádil s&#160;Hellnerem, to nebyl žádnej břídil.“</p>
			<p class="MLP_text ParaOverride-1">„Ale Milan Hellner přece utekl.“</p>
			<p class="MLP_text ParaOverride-1">„Jo, ale než utekl, nakreslil tady lidem nádherný baráky, žádný nočníky nebo ty okálový krabice, co pak přišly ze západního Německa.“</p>
			<p class="MLP_text ParaOverride-1">„A&#160;kde chtěl táta stavět?“</p>
			<p class="MLP_text ParaOverride-1">„To nevím.“</p>
			<p class="MLP_text ParaOverride-1">Minuli bránu kasáren s&#160;nápisem NO PASARAN, za níž se už tvořila fronta vojenských vozidel přesouvajících se na večerní program Setkání mládeže, a&#160;vjeli na rovinku nad Drosselhofem.</p>
			<p class="MLP_text ParaOverride-1">Odpolední slunce se zatřpytilo na listech platanů a&#160;křižák se leskl v&#160;pavučině mezi stromy&#160;– nebo si Michal namlouval, že ho vidí.</p>
			<p class="MLP_text ParaOverride-1">„Víš, že tu Milan Hellner den potom, co se to tátovi stalo, postavil z&#160;větviček a&#160;proutí pomníček?“</p>
			<p class="MLP_text ParaOverride-1">„Ne, to jsem neslyšel.“</p>
			<p class="MLP_text ParaOverride-1">„Vypadalo to moc hezky, ale vojáci to druhej den rozkopali. A&#160;stará Hellnerová sem nosila kytky a&#160;zapalovala svíčky, znáš Němky, ty by v&#160;lesích světla po mrtvejch nechávaly hořet tisíc let.“</p>
			<p class="MLP_text ParaOverride-1">Michal polkl. Celé roky mu nikdo neřekl, že sem paní Hellnerová chodila za tátu zapalovat svíčky.</p>
			<p class="MLP_text ParaOverride-1">Projeli kolem nemocnice a&#160;u&#160;odbočky k&#160;náměstí se Kristýna zeptala: „Mohl byste zastavit tady?“</p>
			<p class="MLP_text ParaOverride-1">Řidič na ni pohlédl do zpětného zrcátka. „Vy jste mladá Sejkorová, že jo! Váš táta má taky barák vod Hellnera. Jen se mrkněte, žádná škatule, co jí spíchnete za rok, a&#160;děti se budou divit, proč jste jim rovnou nepostavili bunkr. Co teď táta na zahradě vymejšlí?“</p>
			<p class="MLP_text ParaOverride-1">„Opravuje zídku.“</p>
			<p class="MLP_text ParaOverride-1">„Ať mi radši zavolá. Já jsem nějakej Zátka ze Svatý Máří, zedník.“</p>
			<p class="MLP_text ParaOverride-1">„Moc děkujem.“</p>
			<p class="MLP_text ParaOverride-1">„Nemáš zač, kamaráde, jsem rád, že už sám stojíš i&#160;mluvíš a&#160;neležíš v&#160;kočárku a&#160;neřveš jak na lesy,“ rozchechtal se zedník Zátka.</p>
			<p class="MLP_text_bez1radku_-12-0- ParaOverride-1">Na rameni se kolem ramínka Kristýně připálila kůže. Připadal si jako medúza, kterou Kristýna potkala v&#160;příboji. Žije jen proto, aby jí po něm zůstaly spáleniny.</p>
			<p class="MLP_text ParaOverride-1">„Myslel jsem, že bysme někam zašli,“ navrhl.</p>
			<p class="MLP_text ParaOverride-1">„Nemám náladu.“</p>
			<p class="MLP_text ParaOverride-1">„Co se děje?“</p>
			<p class="MLP_text ParaOverride-1">„Vždycky když mluvíš o&#160;tátovi, mám pocit, jako bys byl někdo jinej.“</p>
			<p class="MLP_text ParaOverride-1">„Jak to myslíš?“</p>
			<p class="MLP_text ParaOverride-1">„Že tě to pořád trápí.“</p>
			<p class="MLP_text ParaOverride-1">„Chtěl bych přijít na to, co se s&#160;tátou stalo.“</p>
			<p class="MLP_text ParaOverride-1">„Stalo se, že ho zastřelil ruskej voják. Byla to nehoda.“</p>
			<p class="MLP_text ParaOverride-1">„Nebyla.“</p>
			<p class="MLP_text ParaOverride-1">„Myslím, že pro nás dva tohle nějak nemá žádnou budoucnost.“</p>
			<p class="MLP_text ParaOverride-1"><span class="MLP_znak_kurziva_11b">Budoucnost.</span> Jakou budoucnost má on? Je jako kapr, který ve svitu vánočních svíček plave ve vaně a&#160;ví, že i&#160;kdyby se u&#160;stromečku zjevil sám Ježíš Kristus, jeho stejně vykuchají.</p>
			<p class="MLP_text ParaOverride-1">„Hele, mně je vážně líto, že jsem se nezeptal na ten dopis ze školy.“</p>
			<p class="MLP_text ParaOverride-1">„O&#160;to nejde.“</p>
			<p class="MLP_text ParaOverride-1">„A&#160;o&#160;co?“</p>
			<p class="MLP_text ParaOverride-1">„Půjdeš na vojnu a&#160;já chci něco dokázat. Sama. Musím bejt sama.“</p>
			<p class="MLP_text ParaOverride-1">„To je dobrý, že to říkáš mně. To si mám jako přebrat jak?“</p>
			<p class="MLP_text ParaOverride-1">„Že potřebuju bejt sama.“</p>
			<p class="MLP_text ParaOverride-1">„No tak si buď sama, když je to tak nevyhnutelný.“</p>
			<p class="MLP_text ParaOverride-1">Krátce na něho zklamaně pohlédla, otočila se a&#160;s&#160;taškou přes rameno se vydala k&#160;domu nad pivovarem.</p>
			<p class="MLP_text ParaOverride-1">Jako by mu z&#160;ruky vyklouzl balonek a&#160;zamířil na cestu, o&#160;které rozhoduje jen vítr.</p>
			<p class="MLP_text ParaOverride-1">Kopl do dvou kamínků na cestě. Budoucnost, opakoval si, mě vůbec nezajímá, pro mě je důležitá jen minulost&#160;– jestli se už Podruh opil v&#160;hospodě Na Koreji a&#160;jestli tu přežil někdo, kdo si pamatuje, kde chtěl táta stavět.</p>
		</div>
</body>
</html>