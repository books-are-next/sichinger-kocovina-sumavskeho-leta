<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Nešikovní pomocníci</p>
			<p class="MLP_text_bez1radku ParaOverride-1">Cívka byl na služebně a&#160;Sejkora poslouchal, jak zvenku vyřvává rozhlas:</p>
			<p class="MLP_verse_-I-_-12-12- ParaOverride-1">To máme mládež, to máme mládež,<br/>doma řezali je málo, jak se zdálo,<br/>kam to vede, se ptám<span class="MLP_znak_kurziva_11b CharOverride-1">.</span></p>
			<p class="MLP_text ParaOverride-1">Znovu zazvonil telefon.</p>
			<p class="MLP_text ParaOverride-1">„Lešek,“ ohlásil se mužský hlas.</p>
			<p class="MLP_text ParaOverride-1">„Tondo, Kristýna mi říkala, jaks jí pomohl.“</p>
			<p class="MLP_text ParaOverride-1">„Prosím tě, to nestojí za řeč.“</p>
			<p class="MLP_text ParaOverride-1">„Máš to u&#160;mě. Je to auto na kusy?“</p>
			<p class="MLP_text ParaOverride-1">„Škoda minimální, hlavně že je holka v&#160;pořádku, ne?“</p>
			<p class="MLP_text ParaOverride-1">„Můžu se stavit?“</p>
			<p class="MLP_text ParaOverride-1">„Přijeď zejtra ráno.“</p>
			<p class="MLP_text ParaOverride-1">„Hele, kdo tam u&#160;vás lítá s&#160;práškovacím letadlem?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Jak to, že se v&#160;Hrabicích práškuje, když je tady tolik lidí?“</p>
			<p class="MLP_text ParaOverride-1">„Prej na oslavu Setkání mládeže,“ řekl Lešek a&#160;zachechtal se.</p>
			<p class="MLP_text ParaOverride-1">„Co je to za blbost?“</p>
			<p class="MLP_text ParaOverride-1">„Já nevím. Na starosti to má hlavní agronom. Já říkal, že je to kravina, ale znaj náměstka na ministerstvu, co s&#160;nima chodí střílet jeleny, tak jim to prošlo. Stav se zejtra.“</p>
			<p class="MLP_text ParaOverride-1">„Tak jo. A&#160;díky moc.“</p>
			<p class="MLP_text_bez1radku_-12-0- ParaOverride-1">Klíče od Michalova auta ležely pod květináčem u&#160;schodů. Sejkora se převlékl do zednických hadrů, na hlavu si narazil zaschlým vápnem pocákanou čepici a&#160;vydal se pěšky k&#160;parkovišti u&#160;nemocnice, kde našel bílé embéčko.</p>
			<p class="MLP_text ParaOverride-1">Takový pekáč nečekal.</p>
			<p class="MLP_text ParaOverride-1">Chvíli lomcoval klikou a&#160;v&#160;okamžiku, kdy ho napadlo, že dveře rozkopne, povolily.</p>
			<p class="MLP_text ParaOverride-1">Pak si přečetl vzkaz.</p>
			<p class="MLP_text ParaOverride-1">Náš frajírek se zapomněl pochlubit, že jeho šunka nestartuje.</p>
			<p class="MLP_text ParaOverride-1">Otočil klíčkem a&#160;motor naskočil.</p>
			<p class="MLP_text ParaOverride-1">Ten cucák ani neví, jak nastartovat, pomyslel si a&#160;vyjel z&#160;parkoviště.</p>
			<p class="MLP_text_bez1radku_-12-0- ParaOverride-1">Do Zdíkova jezdil rád, nebyla to vesnice jako Strážný nebo Horní Vltavice, kde na sebe přivandrovalci z&#160;Maďarska vytahovali nože nebo pohraničníci z&#160;legrace mlátili čundráky do bezvědomí.</p>
			<p class="MLP_text ParaOverride-1">Zdíkovské JZD načerno nepráškovalo, místní nepytlačili, vyšetřovaly se tu nanejvýš vloupačky do chalup, které patřily Pražákům, a&#160;těmi se nikdo moc nevzrušoval. A&#160;bylo příjemné vjet do obce, kde nebylo nutné udržovat zdání dokonalého pořádku. Před obecním úřadem uhnul na Zadov, minul kostel a&#160;u&#160;křížku odbočil doleva.</p>
			<p class="MLP_text ParaOverride-1">Na rohu ulice parkovala světle zelená simca tak nešikovně, že do ní málem naboural. Starší řidič v&#160;tmavé kšiltovce se shýbal u&#160;předního kola.</p>
			<p class="MLP_text ParaOverride-1">Po obou stranách ulice stály domky s&#160;hnědými okenicemi a&#160;zahrádkami. Asi uprostřed spatřil šedivý dům, na jehož dvorku stála míchačka, pytle s&#160;cementem a&#160;rozbouraná zídka. Zabrzdil u&#160;něj v&#160;okamžiku, kdy z&#160;něho vyklopýtal asi čtyřicetiletý muž s&#160;knírkem, oblečený v&#160;tmavém manšestrovém saku.</p>
			<p class="MLP_text ParaOverride-1">Motal se tak, že vkročil přímo před Sejkoru, který strhl volant doprava a&#160;uslyšel, jak za ním cosi zapraskalo.</p>
			<p class="MLP_text ParaOverride-1">Zapomněl, že má vozík, a&#160;narazil s&#160;ním do popelnice.</p>
			<p class="MLP_text ParaOverride-1">To má ten chuligán za to, že si bez dovolení půjčuje cizí věci.</p>
			<p class="MLP_text ParaOverride-1">Vystoupil a&#160;prohlédl si naťuklý plech nad levým zadním kolem.</p>
			<p class="MLP_text ParaOverride-1">Muž v&#160;manšestrovém saku na něj jen beze slova zíral. Sejkora měl pocit, že už ho někde viděl.</p>
			<p class="MLP_text ParaOverride-1">„Je tady Milan?“</p>
			<p class="MLP_text ParaOverride-1">„Ten nepřijede.“</p>
			<p class="MLP_text ParaOverride-1">„A&#160;cihly?“</p>
			<p class="MLP_text ParaOverride-1">„Vlasto!“ U&#160;garáže postávala žena s&#160;hnědými kudrnatými vlasy a&#160;hezkým obličejem, a&#160;Sejkorovi se zdálo, že i&#160;ji odněkud zná.</p>
			<p class="MLP_text ParaOverride-1">„Pán se ptá na cihly!“</p>
			<p class="MLP_text ParaOverride-1">„Já tě neslyším!“ Žena zmizela ve dveřích a&#160;Sejkora ucítil nasládlou vůni tuzemáku. Na zídce ležely tácy s&#160;vajíčkovými a&#160;šunkovými chlebíčky a&#160;u&#160;míchačky se válela hromádka otlučených cihliček, které určitě nebyly pro něj.</p>
			<p class="MLP_text ParaOverride-1">„Pán se ptá, jestli přivezli cihly.“</p>
			<p class="MLP_text ParaOverride-1">„Nevím. Ale Vašek to bude vědět. Ten ví vždycky všechno. Vašku!“</p>
			<p class="MLP_text ParaOverride-1">Ze zahrady se přišoural nazrzlý človíček s&#160;knírkem. V&#160;pravé ruce držel cigaretu a&#160;nehet měl úplně zahnědlý od nikotinu.</p>
			<p class="MLP_text ParaOverride-1">Ulicí projela světlá simca s&#160;řidičem v&#160;kšiltovce, který pravou rukou řídil a&#160;v&#160;levé držel foťák.</p>
			<p class="MLP_text ParaOverride-1">Co tu fotí, napadlo Sejkoru.</p>
			<p class="MLP_text ParaOverride-1">„Vašku, nevíš něco vo cihlách?“</p>
			<p class="MLP_text ParaOverride-1">Človíček na Sejkoru zamžoural a&#160;zakašlal.</p>
			<p class="MLP_text ParaOverride-1">„Cihly, povídáte?“</p>
			<p class="MLP_text ParaOverride-1">„Honza vo nich přece musel vědět!“ Vykřikl Sejkora zoufale.</p>
			<p class="MLP_text ParaOverride-1">„Honza o&#160;cihlách nic neví. Ten ví jen všechno vo lopatkách,“ zasmál se muž a&#160;znovu zakašlal.</p>
			<p class="MLP_text ParaOverride-1">To si Honza sehnal pomocníky. Co tu ti nemakačenkové dělaj?</p>
			<p class="MLP_text ParaOverride-1">Z&#160;ulice zatroubila hasičská tatra, které v&#160;průjezdu bránilo Sejkorovo embéčko.</p>
			<p class="MLP_text ParaOverride-1">„Pakuj se s&#160;tím křápem, burane!“ zařval z&#160;okénka místní hasič.</p>
			<p class="MLP_text ParaOverride-1">Já ti dám burana. Příště ti napařím takovou pokutu, že budeš litovat, že ses narodil ve Zdíkově, sakroval v&#160;duchu Sejkora, ale byl tu bez uniformy a&#160;cihly byly rozkradené z&#160;bývalé německé samoty, takže se mlčky vydal k&#160;autu.</p>
			<p class="MLP_text ParaOverride-1">Dveře se znovu zasekly.</p>
			<p class="MLP_text ParaOverride-1">Stiskl kliku a&#160;škubl s&#160;ní.</p>
			<p class="MLP_text ParaOverride-1">Nasedl, hasičské auto ještě jednou mocně zatroubilo a&#160;střecha embéčka se Sejkorovi roztřásla nad hlavou.</p>
			<p class="MLP_text ParaOverride-1">V&#160;okamžiku, kdy otočil klíčkem, si vzpomněl, že Michalův krám nestartuje.</p>
			<p class="MLP_text ParaOverride-1">Ale motor naskočil a&#160;Sejkora vycouval z&#160;ulice, aniž vyzvedl jedinou cihlu a&#160;aniž tušil, že mu tohle setkání obrátí život naruby.</p>
		</div>
</body>
</html>