<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">Přerývaný dech</p>
			<p class="MLP_text_bez1radku ParaOverride-1">„Ahoj,“ řekl Kristýně v&#160;ostrém slunci červnového rána a&#160;byl šťastný. Podruh a&#160;spol. vykřikovali z&#160;okna československé prasečinky, ale řev kamionů jedoucích po silnici k&#160;Pasovu měnil jejich vystoupení v&#160;němou hollywoodskou grotesku.</p>
			<p class="MLP_text ParaOverride-1">„Co to máš?“ zeptala se Kristýna.</p>
			<p class="MLP_text ParaOverride-1">„Bols. Dáš si taky?“</p>
			<p class="MLP_text ParaOverride-1">„To piješ z&#160;plechovky?“</p>
			<p class="MLP_text ParaOverride-1">„Dneska jo.“</p>
			<p class="MLP_text ParaOverride-1">„Ota má narozeniny?“</p>
			<p class="MLP_text ParaOverride-1">„Podruh prodal barák.“</p>
			<p class="MLP_text ParaOverride-1">„Je deset ráno a&#160;ty seš namazanej?“</p>
			<p class="MLP_text ParaOverride-1">„Eště jsem se nenapil. Dáš mi pusu?“</p>
			<p class="MLP_text ParaOverride-1">„Pusu od vožraly nechci. Koliks toho vypil?“</p>
			<p class="MLP_text ParaOverride-1">„Říkám, že nic.“</p>
			<p class="MLP_text ParaOverride-1">„Dejchni na mě. Hm,“ řekla, když na ni dýchl, ne úplně spokojeně, ale ani ne úplně naštvaně. „V&#160;kolik končíš?“</p>
			<p class="MLP_text ParaOverride-1">„Ve dvě.“</p>
			<p class="MLP_text ParaOverride-1">„Mohli bysme se jet vykoupat. Ale musíš mi slíbit, že nebudeš pít.“</p>
			<p class="MLP_text ParaOverride-1">„Jasně, že nebudu.“</p>
			<p class="MLP_text ParaOverride-1">„Co děláš teď?“</p>
			<p class="MLP_text ParaOverride-1">„Teď?“</p>
			<p class="MLP_text ParaOverride-1">„Táta je v&#160;práci a&#160;máma pryč.“</p>
			<p class="MLP_text ParaOverride-1">Oči jí zářily a&#160;vítr si pohrával se světlými vlasy, jako by se chystal nalákat další modrásky.</p>
			<p class="MLP_text ParaOverride-1">Vzal na sebe její havárku.</p>
			<p class="MLP_text ParaOverride-1">„V&#160;deset budu doma. Ale nesmíš pít.“ Nečekala, co řekne, otočila se, a&#160;on se ohromeně díval, jak odchází.</p>
			<p class="MLP_text ParaOverride-1">Chlapi, co neměli v&#160;životě šanci přeřvat náklaďáky, si dál trhali plíce, ale v&#160;tom, co křičeli, se nepletli.</p>
			<p class="MLP_text ParaOverride-1">Kristýna byla úžasná holka.</p>
			<p class="MLP_text_bez1radku_-12-0- ParaOverride-1">Ota někomu volal, a&#160;tak Michal čekal venku, dokud nezavěsil.</p>
			<p class="MLP_text ParaOverride-1">„Můžu?“</p>
			<p class="MLP_text ParaOverride-1">„Michale, teď se někdo vyptával na tvoje auto.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Četl inzerát a&#160;chce ho koupit. Máš volat tohle číslo. Doufám, že nejsi v&#160;nějakým průseru. Eště abych hlídal i&#160;tebe.“</p>
			<p class="MLP_text ParaOverride-1">„Ne, všechno v&#160;pohodě.“</p>
			<p class="MLP_text ParaOverride-1">„To říkaj všichni a&#160;druhej den mi volaj z&#160;basy. Taky se na tebe ptali chlupatý a&#160;nebyli to místní.“</p>
			<p class="MLP_text ParaOverride-1">„A&#160;co chtěli vědět?“</p>
			<p class="MLP_text ParaOverride-1">„Kdes byl včera ve čtyři vodpoledne.“</p>
			<p class="MLP_text ParaOverride-1">„A&#160;co jste jim řekl?“</p>
			<p class="MLP_text ParaOverride-1">„Žes byl s&#160;Podruhem a&#160;Čáryfukem u&#160;nemocnice, tam, co bydlí Vrabcová. Byls tam, doufám?“</p>
			<p class="MLP_text ParaOverride-1">„Jo, jasně že byl.“</p>
			<p class="MLP_text ParaOverride-1">„Hele, když nějakej fanfarón udělá nějakou blbost, jako třeba Podruh, možná mu to projde. Tobě nikdy. Jestli se něco děje a&#160;máš za zadkem esenbáky, pošlu tě někam, kde s&#160;klukama nebudeš muset chlastat a&#160;dělat bordel. Ta jáma u&#160;nemocnice je hotová, v&#160;noci přijel bagr, tam nemusíš.“</p>
			<p class="MLP_text ParaOverride-1">„Napadlo mě, že bych dělal vodoměry.“</p>
			<p class="MLP_text ParaOverride-1">„To by šlo.“</p>
			<p class="MLP_text ParaOverride-1">„Začal bych u&#160;nemocnice a&#160;v&#160;Hrabicích.“</p>
			<p class="MLP_text ParaOverride-1">„Hele, to, co se stalo tátovi, nech plavat. Minulost nezměníš.“</p>
			<p class="MLP_text ParaOverride-1">„Stejně si to tam chci projít.“</p>
			<p class="MLP_text ParaOverride-1">Ota si vzdychl. „Slib mi, že nebudeš nikoho votravovat.“</p>
			<p class="MLP_text ParaOverride-1">„Slibuju. Můžu si brnknout kvůli tomu autu?“</p>
			<p class="MLP_text ParaOverride-1">„No tak jo.“</p>
			<p class="MLP_text ParaOverride-1">Michal vytočil číslo a&#160;na druhé straně se ozval chraplavý mužský hlas.</p>
			<p class="MLP_text ParaOverride-1">„Haló?“</p>
			<p class="MLP_text ParaOverride-1">„Tady Michal Zídek. Vy jste mi volal?“</p>
			<p class="MLP_text ParaOverride-1">„Jo. Tady Soukup z&#160;Máří. Sháním pro kluka dárek k&#160;dvacetinám. Kde máš to auto teď?“</p>
			<p class="MLP_text ParaOverride-1">„Doma v&#160;garáži.“</p>
			<p class="MLP_text ParaOverride-1">„Mohl bych se na něj přijet podívat?“</p>
			<p class="MLP_text ParaOverride-1">„Jo. Adresa tam je.“</p>
			<p class="MLP_text ParaOverride-1">„A&#160;značka?“</p>
			<p class="MLP_text ParaOverride-1">„PTA 28 43.“</p>
			<p class="MLP_text ParaOverride-1">„Techničák máš?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;rok výroby?“</p>
			<p class="MLP_text ParaOverride-1">„1967.“</p>
			<p class="MLP_text ParaOverride-1">„Děkuju. Já se ozvu.“ Spojení se přerušilo. V&#160;telefonu klaplo a&#160;na okamžik se zdálo, že slyší něčí dech. Pak Michal vrátil sluchátko do vidlice.</p>
			<p class="MLP_text ParaOverride-1">„Kdo to byl?“ zeptal se Ota.</p>
			<p class="MLP_text ParaOverride-1">„Soukup z&#160;Máří.“</p>
			<p class="MLP_text ParaOverride-1">„Soukup? A&#160;z&#160;Máří? V&#160;Máří bydlí Zátkové, Chvalové, Mrázové… Ptal se, za kolik ho prodáš?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„A&#160;co chtěl vědět?“</p>
			<p class="MLP_text ParaOverride-1">„Kde to auto je.“</p>
			<p class="MLP_text ParaOverride-1">„Proč by ho zajímalo, kde to auto je, a&#160;ne to, kolik stojí?“</p>
			<p class="MLP_text ParaOverride-1">„No jo.“ Něco v tom rozhovoru opravdu nehrálo. „Můžu ještě brn­knout tomu Randákovi, co se s&#160;ním táta kamarádil?“</p>
			<p class="MLP_text ParaOverride-1">„Jo, ale hoď sebou.“</p>
			<p class="MLP_text ParaOverride-1">Po čtvrtém vyzváněcím tónu cosi v&#160;telefonu nezřetelně klaplo jako vzdálené tlesknutí.</p>
			<p class="MLP_text ParaOverride-1">„Haló?“</p>
			<p class="MLP_text ParaOverride-1">Nikdo neodpověděl, ale na lince slyšel přerývavý dech.</p>
			<p class="MLP_text ParaOverride-1">„Pane Randák?“</p>
			<p class="MLP_text ParaOverride-1">Znovu nikdo neodpověděl, ale sípání neustávalo.</p>
			<p class="MLP_text ParaOverride-1">„Pane Randák, tady Michal Zídek z&#160;Vimperka. Můj táta se jmenoval Ruda a&#160;Rusové ho zastřelili v&#160;osmašedesátým u&#160;kasáren. Nevíte o&#160;tom náhodou něco?“</p>
			<p class="MLP_text ParaOverride-1">Znělo to, jako když se někdo na druhé straně nadechne, a&#160;pak už nemůže popadnout dech.</p>
			<p class="MLP_text ParaOverride-1">„Ze… ptej… se…,“ ozval se konečně vzdálený a&#160;přerývaný hlas.</p>
			<p class="MLP_text ParaOverride-1">„Prosím?“</p>
			<p class="MLP_text ParaOverride-1">„… teď…“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Ze… ptej… se… teď…“</p>
			<p class="MLP_text ParaOverride-1">„Nevíte, kdo zastřelil mýho tátu?“</p>
			<p class="MLP_text ParaOverride-1">„Za… stře… lil…, já… vím… Ze… ptej… se… teď…“</p>
			<p class="MLP_text ParaOverride-1">„Můj táta, zastřelili ho Rusáci, víte vo tom něco?“</p>
			<p class="MLP_text ParaOverride-1">„Nic… nedělej… Tajemství…“</p>
			<p class="MLP_text ParaOverride-1">Hlas oněměl, ale neozvalo se klapnutí, které hovor končí.</p>
			<p class="MLP_text ParaOverride-1">„Haló? Jste tam?“</p>
			<p class="MLP_text ParaOverride-1">Někdo na druhé straně pořád dýchal.</p>
			<p class="MLP_text ParaOverride-1">„Haló?“ zakřičel Michal.</p>
			<p class="MLP_text ParaOverride-1">„Tajemství… je… to…, co o&#160;tobě všichni ví… a&#160;ty se to nikdy nedozvíš…“</p>
			<p class="MLP_text ParaOverride-1">Pak telefon oněměl a&#160;Michal udiveně svíral v&#160;ruce sluchátko.</p>
			<p class="MLP_text ParaOverride-1">„Co říkal?“</p>
			<p class="MLP_text ParaOverride-1">„Já mu moc nerozuměl. Kde ten Randák bydlí?“</p>
			<p class="MLP_text ParaOverride-1">„Ve Zdíkově za zámkem. Ale jak říkám, je na tom už bídně.“</p>
			<p class="MLP_text ParaOverride-1">„Neměl byste doma nějaký fotky s&#160;mým tátou?“</p>
			<p class="MLP_text ParaOverride-1">„Já se kouknu. Ale nečekej, že tě v&#160;tomhle jalovým hledání budu podporovat.“</p>
			<p class="MLP_text ParaOverride-1">Michal vstal. „Chci vám říct, že mě tahle práce baví. I&#160;díky vám.“</p>
			<p class="MLP_text ParaOverride-1">„Michale, tohle není práce pro tebe. Lidi tady jdou z&#160;průseru do průseru. Jestli se ti tu líbí, už jsi mezi ně zapadl. Myslel jsem, že tě tu nechám, než půjdeš v&#160;říjnu na vojnu, ale ještě jednou něco takovýho řekneš, na hodinu tě vyhodím.</p>
			<p class="MLP_text ParaOverride-1">Ty musíš bejt mezi lidma, který chtěj něco dokázat. Jdi do Budějic nebo do Prahy, někam, kde jsou mladý chytrý lidi…“</p>
			<p class="MLP_text ParaOverride-1">„Tátu mi zabili Rusové. Co asi můžu dokázat? Můžu jít leda tak k&#160;lesům.“</p>
			<p class="MLP_text ParaOverride-1">„Přihlas se na nějakou nástavbu a&#160;dodělej ji. A&#160;neříkej mi, že to nejde.“</p>
			<p class="MLP_text ParaOverride-1">Michal sklopil oči, protože o&#160;nástavbě už taky přemýšlel.</p>
			<p class="MLP_text ParaOverride-1">„Pamatuješ si dceru Borovce, toho esenbáka, co je ve špitále?“</p>
			<p class="MLP_text ParaOverride-1">„Asi ne.“</p>
			<p class="MLP_text ParaOverride-1">„To byla tak krásná holka, že mi to doteďka vrtá hlavou.“</p>
			<p class="MLP_text ParaOverride-1">„Co vám vrtá hlavou?“</p>
			<p class="MLP_text ParaOverride-1">„Že se těm vylitejm pendrekům roděj tak nádherný holky! A&#160;teď už jdi za tou svojí umělkyní!“ zasmál se Ota a&#160;vyprovodil ho ze dveří.</p>
		</div>
</body>
</html>