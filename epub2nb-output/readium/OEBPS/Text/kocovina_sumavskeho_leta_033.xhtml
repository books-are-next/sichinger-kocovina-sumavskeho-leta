<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-28" class="MLP_uroven2_kapitola ParaOverride-1">Nezměřitelná hrdinství</p>
			<p class="MLP_text_bez1radku ParaOverride-1">Nejenže Sejkorovi o&#160;Mohoritově příjezdu nedali vědět, navíc i&#160;zamkli vchod do lesnické školy. Bylo jasné, že čím míň lidí popije s&#160;Mohoritou, tím větší vliv získají, a&#160;každý z&#160;nich to dotáhne nejmíň na krajského tajemníka.</p>
			<p class="MLP_text ParaOverride-1">Vydal se přes dvůr, nad nímž se vznášela vůně svíčkové. Prázdný žaludek se mu svíral, bylo pět odpoledne, kuchyně už byla zavřená a&#160;on nesvačil ani neobědval.</p>
			<p class="MLP_text ParaOverride-1">Dveře ze dvora byly naštěstí otevřené a&#160;jeho kroky se znovu rozléhaly chodbou lesnické školy.</p>
			<p class="MLP_text ParaOverride-1">Dnes si nemůže namlouvat, že má všechno v&#160;pořádku, protože neví, co ho čeká.</p>
			<p class="MLP_text ParaOverride-1">A&#160;navíc jde pozdě.</p>
			<p class="MLP_text_bez1radku_-12-0- ParaOverride-1">Přirozeně tu byli všichni, podplukovník Kratochvíl z&#160;vojenské kontra­rozvědky, Modrá bunda a&#160;jeho dva nohsledi z&#160;prachatické StB, předseda okresního národního výboru a&#160;jeho tajemník, předseda městského národního výboru a&#160;jeho tajemník, předseda okresní organizace SSM a&#160;jeho tajemník, předseda místní organizace SSM bez tajemníka, zato s&#160;jednou z&#160;místních krásných dívek, Janoudovou. Jejího tátu poslali na montáž do Libye, aby nezuřil, až jeho dcera bude předvádět půvaby nejvyšším představitelům československé mládeže. Byla to blondýnka s&#160;ohromujícíma jasnýma modrýma očima a&#160;její vlasy v&#160;záplavě modrých uniforem zářily jako kometa na podvečerní obloze.</p>
			<p class="MLP_text ParaOverride-1">Vasil Mohorita seděl v&#160;čele stolu. Na sobě měl tmavě modré svazácké sako, rudou kravatu a&#160;světle modrou košili tak úhledně vyžehlenou, že se po příjezdu do Vimperka určitě převlékl, protože každý, kdo se trmácel z&#160;Prahy, když sem dorazil, vypadal vždycky jako vandrák.</p>
			<p class="MLP_text ParaOverride-1">Ze soudruha Mohority vyzařovala energie a&#160;sebedůvěra. Z&#160;ostatních svazáckých funkcionářů, které Sejkora znal, vyzařovaly výhradně obavy, že se něco podělá. Vypadali, že je jim pětačtyřicet, a&#160;chovali se, jako by jim bylo pětašedesát. Ale Mohorita vypadal, že vyráží k&#160;zářným zítřkům s&#160;jistotou, že bitvu, do které se pustil, vyhraje.</p>
			<p class="MLP_text ParaOverride-1">„Vítej, soudruhu. Už na tebe netrpělivě čekáme,“ přivítal Sejkoru předseda místní organizace SSM a&#160;zakroutil hlavou nad jeho nedochvilností. „To je soudruh Sejkora…,“ na okamžik při představení zaváhal, „… zástupce velitele místní stanice VB.“</p>
			<p class="MLP_text ParaOverride-1">Ostatní věnovali Sejkorovi znepokojený pohled, nejspíš sázeli na to, že se o&#160;schůzce nedozví.</p>
			<p class="MLP_text ParaOverride-1">Usedl ke stolu, na kterém stála váza s&#160;rudými karafiáty. Na zdi visely dvě nové nástěnky <span class="MLP_znak_kurziva_11b">Okres Prachatice</span>&#160;– <span class="MLP_znak_kurziva_11b">záruka bezpečnosti západní hranice </span>a<span class="MLP_znak_kurziva_11b">&#160;Vimperk</span>&#160;– <span class="MLP_znak_kurziva_11b">město řemesel</span>, <span class="MLP_znak_kurziva_11b">skla a&#160;knihtisku</span> a&#160;vedle nich nová plastická mapa Sovětského svazu a&#160;východní Evropy. Podlaha byla tak vydrhnutá, že by se z&#160;ní dalo jíst, takže opět dostal chuť na svíčkovou a&#160;vzápětí se za oknem objevila halucinace vyvolaná celodenním hladověním: krémová omáčka slunečního světla zalévající bílá oblaka houskových knedlíků.</p>
			<p class="MLP_text ParaOverride-1">„Podle nejaktuálnější verze kulturně-politického programu,“ navázal na svůj nevhodně přerušený příspěvek předseda místní organizace SSM, „který jsme dostali teprve před hodinou, pronese soudruh Mohorita slavnostní projev na městském náměstí a&#160;také vystoupí v&#160;neformální diskuzi ve stanovém městečku na Vodníku.“</p>
			<p class="MLP_text ParaOverride-1">Přítomní se na sebe zaraženě podívali.</p>
			<p class="MLP_text ParaOverride-1">„Dlouhodobě shromažďujeme všechny informace,“ ozval se Modrá bunda, „a&#160;zdá se, že se ochránci životního prostředí na letošní setkání zformovali do jednotného šiku.“</p>
			<p class="MLP_text ParaOverride-1">„Ale my, soudruzi, jsme se také zformovali do jednotného šiku,“ prohlásil Vasil Mohorita sebevědomě.</p>
			<p class="MLP_text ParaOverride-1">„Ano, ale právě při příležitosti Setkání mládeže je tohle město plné krásných dívek,“ předseda SSM pohlédl na Janoudovou a&#160;zdvořile, nikoli lascivně se usmál, „a řada mladých pseudointelektuálů trpí neovladatelnou potřebou hrát si na hrdiny a&#160;často našim soudružkám hodlají imponovat velmi nepříjemně formulovanými dotazy…“</p>
			<p class="MLP_text ParaOverride-1">„Vystihl jsi to, soudruhu, přesně.“ Vasil Mohorita očima propichoval tajemníka. „Řada mladých má potřebu hrát si na hrdiny. Už několik desetiletí vidíme socialismus jako hnutí mas, ale musíme přijmout i&#160;teorii, podle které revoluci vedou výrazné, nebojácné typy. Hrdinové. Jedinci, kteří dokážou strhnout ostatní.</p>
			<p class="MLP_text ParaOverride-1">Víte, že mě před návštěvou vašeho města z&#160;krajského i&#160;okresního výboru varovali? Ve Vimperku prý nikdy nežil jediný partyzán, jen pytláci, pašeráci a&#160;převaděči.</p>
			<p class="MLP_text ParaOverride-1">Ale já přijel a&#160;uviděl dělnické město, skláře, tiskaře, šičky, pošťačky, elektrikáře, lesní dělníky, železničáře, kopáče. Žádné zbytečné úřady, žádnou rozbujelou administrativu. Lidé tu pracují a&#160;město žije.“</p>
			<p class="MLP_text ParaOverride-1">Sejkoru potěšilo, že se Mohorita Vimperku nevysmívá jako Modrá bunda. Možná ho vidí jako město obyčejných lidí, kteří se ze všech sil snaží o&#160;jediné&#160;– přežít v&#160;zapadlém koutě na samém konci zadrátované Evropy.</p>
			<p class="MLP_text ParaOverride-1">„A&#160;právě pracovitým iniciativním soudruhům mezi námi musíme dát víc prostoru. A&#160;v&#160;přísně regulované vedoucí úloze strany trochu polevit.“</p>
			<p class="MLP_text ParaOverride-1">I&#160;s&#160;tím Sejkora souhlasil. Nemůžeme přece zavírat lidi za to, že jim příbuzní utečou do Německa! Ve Vimperku by museli pozavírat nejmíň desetinu obyvatel, „díky“ neteři Petře už i&#160;jeho.</p>
			<p class="MLP_text ParaOverride-1">„Chce to hrdinské skutky, soudruzi. Musíme naši mládež strhnout odvahou. I&#160;tady přece žili a&#160;žijí hrdinové. Nemám pravdu?“</p>
			<p class="MLP_text ParaOverride-1">Po téhle otázce zavládlo rozpačité ticho.</p>
			<p class="MLP_text ParaOverride-1">Stánky s&#160;občerstvením připravili. Plakáty vylepili. Vlajky pověsili. Ulice uklidili. Odpadky zametli. Hudbu pustili.</p>
			<p class="MLP_text ParaOverride-1">Ale hrdiny neměli.</p>
			<p class="MLP_text ParaOverride-1">V&#160;tom okamžiku se Modrá bunda na Sejkoru výsměšně usmál&#160;– ostatně se mohl smát, jak se mu chtělo, všichni šumavští partyzáni pocházeli z&#160;Prachatic.</p>
			<p class="MLP_text ParaOverride-1">Ale ten úšklebek Sejkorovi připomněl, jak se posmíval místním.</p>
			<p class="MLP_text ParaOverride-1">A&#160;vzpomněl si ještě na něco&#160;– na obsah modrých desek v&#160;Borov­cově psacím stole.</p>
			<p class="MLP_text ParaOverride-1">„Samozřejmě tu žili hrdinové,“ řekl do naprostého ticha a&#160;měl pocit, že jeho hlas je amplionem městského rozhlasu, ve kterém to praská a&#160;šumí.</p>
			<p class="MLP_text ParaOverride-1">„Kdo například, soudruhu?“</p>
			<p class="MLP_text ParaOverride-1">„Můj táta.“</p>
			<p class="MLP_text ParaOverride-1">Modrá bunda zaraženě vzhlédl, stejně jako oba estébáci.</p>
			<p class="MLP_text ParaOverride-1">Ale bylo pozdě.</p>
			<p class="MLP_text ParaOverride-1">Neměli jste mi zamykat hlavní vchod, pomyslel si Sejkora, a&#160;vozit se po mně kvůli letišti. Neměli jste přede mnou tajit Havlovu návštěvu u&#160;Lopatků.</p>
			<p class="MLP_text ParaOverride-1">A&#160;nejsme, jak hlásíte do Prahy, město pytláků.</p>
			<p class="MLP_text ParaOverride-1">„Můj táta šel jednou dvacet osm kilometrů, aby chytil Machovce, největšího šumavskýho pytláka. Byl prosinec. Všude sníh. Půlnoc. Táta mrznul čtyři hodiny v&#160;údolí Kvildy v&#160;nejhorším mraze ve střední Evropě. Všichni říkali, že v&#160;tý zimě nikoho nechytí a&#160;nepřežije ani hodinu.</p>
			<p class="MLP_text ParaOverride-1">Pytláka chránila ledová pára, co stoupala z&#160;Vltavy. Vítr, mráz&#160;– a&#160;táta se na to všechno mohl klidně vykašlat.</p>
			<p class="MLP_text ParaOverride-1">Ale nevykašlal, i&#160;když cejtil, jak se mu krev v&#160;žilách zastavuje a&#160;mění v&#160;led.</p>
			<p class="MLP_text ParaOverride-1">A&#160;pak se na druhý straně údolí objevil syn starýho Machovce. A&#160;táta ho chytl a&#160;odvlík na polesí.“</p>
			<p class="MLP_text ParaOverride-1">„Mému otci namluvili,“ ozval se okamžitě Vasil Mohorita, vstal a&#160;došel k&#160;nové plastické mapě, „že nikdo nedokáže přejít Zakarpatskou Rus a&#160;připojit se k&#160;jednotkám generála Svobody, ale táta se rozhodl, že je poslouchat nebude.</p>
			<p class="MLP_text ParaOverride-1">Vyrazil z&#160;Chustu, kde se narodil…,“ pravou rukou ukázal na tečku pod Užhorodem, kousek od hranice Ukrajiny s&#160;Československem, „… pochodoval dva týdny, spal v&#160;lesích, na polích, v&#160;jámách, do kterých se házela uhynulá zvířata, na krajích bažiny, dokonce i&#160;v&#160;medvědím pelechu. Na jednom venkovském nádraží měl štěstí, objevil sud s&#160;medem, jenže byl tak vysílený, že když se nad něj nahnul, neudržel rovnováhu a&#160;spadnul dovnitř. Všiml si ho výpravčí, ale také místní děti, které se na něj vrhly a&#160;med z&#160;něj olízaly. Rusové ho chytli a&#160;poslali do Archangelsku, odtud lodí přes Bílé moře a&#160;povodím Pečory až do nově stavěného lágru ve Vorkutě. Strávil tam tři a&#160;půl roku. Teprve potom se dostal k&#160;jednotkám generála Svobody.“ Všichni v&#160;místnosti sledovali tahy ruky Vasila Mohority, které na plastické mapě označovaly neskutečné vzdálenosti. „Takže vím, o&#160;jakém hrdinství mluvíš, a&#160;těší mě, že tvůj otec dokázal podobné věci.“</p>
			<p class="MLP_text ParaOverride-1">Všichni se otočili k&#160;Sejkorovi a&#160;vrhali na něho pohledy přímo vražedné.</p>
			<p class="MLP_text ParaOverride-1">Stokrát si přečetli životopis Vasila Mohority i&#160;jeho otce, a&#160;teď tu seděli s&#160;prázdnýma rukama a&#160;docházelo jim, co všechno se z&#160;něj dalo vytěžit.</p>
			<p class="MLP_text ParaOverride-1">A&#160;do jednoho teď měli pocit, že Sejkora šel s&#160;pány na led a&#160;na rozdíl od ostatních si s&#160;sebou vzal brusle, což z&#160;něj dělalo totálního mohoritovského vlezdoprdelistu.</p>
			<p class="MLP_text ParaOverride-1">„Ty jsi místní, soudruhu?“ zeptal se Mohorita.</p>
			<p class="MLP_text ParaOverride-1">„Ano. Jedinej, kdo se tady narodil,“ pokračoval Sejkora, protože věděl, že ostatní se dostali na Šumavu jen proto, že sem převeleli jejich táty&#160;– lampasáky. „Táta tohle město miloval stejně, jako ho miloval prezident Svoboda,“ použil svou univerzální mantru.</p>
			<p class="MLP_text ParaOverride-1">„Prezident Svoboda na kouzlo Vimperku opravdu nikdy nezapomněl.“ Mohorita si sedl. „Ta vůně, kterou jsem cítil nad městem, je šumavské bylinné víno?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Vidíte, soudruzi, říkal jsem, že tohle město je prosycené prací dělníků. Soudruh prezident Svoboda navštívil osobně podnik, který víno vyrábí, že ano?“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Napadlo mě, jestli by se tam dala zorganizovat krátká exkurze. Rád bych šumavské konečné ochutnal.“ Teď na sebe přítomní nevěřícně zírali, nikoho nenapadlo, že Vasil Mohorita ještě nikdy nepil šumavské.</p>
			<p class="MLP_text ParaOverride-1">Sejkorovi zatrnulo, protože stejně jako ostatní dobře věděl, jak šumavské obvykle zatočí s&#160;těmi, kdo ho ochutnají poprvé.</p>
			<p class="MLP_text ParaOverride-1">Co když Mohorita něco vyvede?</p>
			<p class="MLP_text ParaOverride-1">„Můžeme vyrazit hned, já čestné hosty v&#160;Mykoproduktě provádím,“ řekl, protože v&#160;továrně brigádničil a&#160;znal ji jako své boty.</p>
			<p class="MLP_text ParaOverride-1">„Proč ne. Byl jsi tam i&#160;se soudruhem Svobodou?“</p>
			<p class="MLP_text ParaOverride-1">„Ano,“ zalhal Sejkora. Mohl si to dovolit, z&#160;přítomných u&#160;toho nikdo nebyl, zažili jen návštěvu Husáka, kterého helikoptéra vysadila na hodinu v&#160;kasárnách, ale žádné přípitky se nekonaly.</p>
			<p class="MLP_text ParaOverride-1">Mohorita se obrátil k&#160;přítomným. „S&#160;tajemníkem dolaďte zítřejší program a&#160;v&#160;osm se sejdeme v&#160;hotelu.“</p>
			<p class="MLP_text ParaOverride-1">Jako první se vzpamatoval předseda místní organizace SSM.</p>
			<p class="MLP_text ParaOverride-1">„Ale místní odborová organizace Restaurací a&#160;jídelen připravila slavnostní podvečerní program…“</p>
			<p class="MLP_text ParaOverride-1">„Toho si velmi cením, ale půjdu ve stopách prezidenta Svobody a&#160;nasaju atmosféru. Je to daleko?“</p>
			<p class="MLP_text ParaOverride-1">„Pět minut pěšky,“ řekl Sejkora a&#160;bylo rozhodnuto.</p>
		</div>
</body>
</html>