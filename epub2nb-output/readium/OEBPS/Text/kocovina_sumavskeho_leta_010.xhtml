<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Modré desky</p>
			<p class="MLP_text_bez1radku ParaOverride-1">V&#160;devět hodin dorazilo Sejkorovi první hlášení o&#160;výtržnostech: Ve Volyni opilí mládežníci rozbili dvě okna osobního vlaku. Přepravovali se nasoukaní do sítí na zavazadla, která cestujícím visela nad hlavou, a&#160;při příchodu průvodčího křičeli: <span class="MLP_znak_kurziva_11b">Jsme zava­zadla</span>!<span class="MLP_znak_kurziva_11b">, </span>protože neměli jízdenky a&#160;za zavazadla se neplatilo. Hlídka železniční ostra­hy zaslala popis: čtyři mladíci ve věku od 18 do 25 let, roztrhané džínové bundy s&#160;nápisy <span class="MLP_znak_kurziva_11b">Iron Maiden, No Future, Dg&#160;307 a&#160;Duševní hrob,</span> pod nimi nahá (ve dvou případech výrazně chlupatá) břicha, a&#160;torny, kupodivu bez nášivek americké vlajky a&#160;symbolů hippies.</p>
			<p class="MLP_text ParaOverride-1">Popisu podezřelých bude dnes ve městě odpovídat asi pět set osob. Ale dvě rozbitá okna nic neznamenají a&#160;na vimperském vlakovém nádraží mládežníci obvykle nic nedemolovali, protože věděli, že se ze Setkání mládeže musí také nějak dostat.</p>
			<p class="MLP_text ParaOverride-1">Nádraží měl Sejkora pod kontrolou a&#160;disidenti vypadali zaskočeně. Ale sotva vyhlédl z&#160;okna, spatřil Kotlíka, kytaristu místní kapely Neurocabaret, jak si vykračuje s&#160;úsměvem na tváři a&#160;kytarou v&#160;ruce.</p>
			<p class="MLP_text ParaOverride-1">Na toho si měl taky posvítit. Kotlík totiž dostal úžasný nápad: když rádio Bayern&#160;3 vyhlásilo soutěž pro začínající kapely, zaslal jim demosnímek Neurocabaretu.</p>
			<p class="MLP_text ParaOverride-1">Ten ovšem do Německé spolkové republiky nikdy nedorazil. Zabavili ho tajní v&#160;Prachaticích a&#160;Kotlíka připsali na dlouhý seznam těch, které je třeba sledovat.</p>
			<p class="MLP_text ParaOverride-1">Zazvonil telefon.</p>
			<p class="MLP_text ParaOverride-1">„Jak to jde?“ Borovec, kterého Sejkora na stanici dočasně zastupoval ve funkci velitele, ležel na chirurgii a&#160;čekal na operaci levé nohy. Jestli zákrok nevyjde, vimperská stanice VB bude mít nového velitele, a&#160;Sejkora doufal, že ho povýšení nemine.</p>
			<p class="MLP_text ParaOverride-1">„Zatím je všude klid.“</p>
			<p class="MLP_text ParaOverride-1">„Za čtvrt hodiny máš první poradu.“</p>
			<p class="MLP_text ParaOverride-1">„Já vím.“</p>
			<p class="MLP_text ParaOverride-1">„Tý se nemusíš bát.“</p>
			<p class="MLP_text ParaOverride-1">„Já se nebojím.“</p>
			<p class="MLP_text ParaOverride-1">„Víš, kdo letos přijede pronést hlavní projev?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Kromě bývalého prezidenta Svobody všichni vrcholní představitelé KSČ Setkání mládeže nenáviděli. Nikdy se nestalo, že by někdo z&#160;nich ve Vimperku přespal. Se starostou si prohlédli objekty postavené v&#160;rámci akce „Z“, došli na oběd do hotelu Hvězda, nechali se odvézt na náměstí, kde z&#160;tribuny pronesli projev, obklopeni pečlivě vybranými mládežníky, zúčastnili se diskuze, v&#160;níž se vyhýbali jakýmkoli nepříjemným dotazům, odmítli návštěvu stanového městečka s&#160;odkazem na únavu a&#160;pracovní vytížení, vrátili se do hotelu Hvězda, v&#160;salonku se zdrátovali s&#160;místními komunisty, zatímco jejich řidiči kouřili u&#160;černých volh cigaretu za cigaretou a&#160;trpělivě čekali, dokud se neobjeví číšnice s&#160;tím, že soudruhy je třeba urychleně naložit a&#160;odvézt zpátky do Prahy.</p>
			<p class="MLP_text ParaOverride-1">„Letos to nebude žádnej senilní funkcionář, co ti po projevu zdrhne do Prahy. Tentokrát si připravili bombu.“</p>
			<p class="MLP_text ParaOverride-1">„Jakou?“</p>
			<p class="MLP_text ParaOverride-1">„Nechal jsem ti to v&#160;modrejch deskách.“</p>
			<p class="MLP_text ParaOverride-1">„Děkuju.“ Sejkora polkl, protože takovou pomoc od Borovce nečekal.</p>
			<p class="MLP_text ParaOverride-1">„Je to vycházející hvězda strany a&#160;jede sem, aby soudruhy přesvědčil, že není jenom salonní teoretik, ale dokáže zaujmout mladý. A&#160;ve Vimperku přespí v&#160;pátek i&#160;v&#160;sobotu.“</p>
			<p class="MLP_text ParaOverride-1">„Kristepane,“ uklouzlo Sejkorovi.</p>
			<p class="MLP_text ParaOverride-1">„To zvládneš.“</p>
			<p class="MLP_text ParaOverride-1">„Mám vám zavolat, jak to dopadlo?“</p>
			<p class="MLP_text ParaOverride-1">„Budu pod práškama. Brnknu, až to půjde. Nezvorej to. Jsme nejlepší stanice v&#160;pohraničí, to si pamatuj.“</p>
			<p class="MLP_text ParaOverride-1">„Jasný, všechno klapne. Držte se.“</p>
			<p class="MLP_text ParaOverride-1">V&#160;druhém šupleti ležely obvykle volné listy A4, někdy opatřené fotkou, na kterých si Borovec uchovával záznamy o&#160;pytlácích, stejně jako děda i&#160;táta, kteří byli hajní. Borovec je schraňoval jako oko v&#160;hlavě a&#160;doufal, že se jednoho dne dostanou do Muzea SNB v&#160;Praze na Karlově.</p>
			<p class="MLP_text ParaOverride-1">Úplně nahoře obvykle spočívala velká šedivá obálka plná poznámek o&#160;nějakém pytlákovi, například o&#160;Blahoutovi, který žil na samotě u&#160;Kašperských Hor a&#160;jehož se místní esenbáci a&#160;hajní už léta snažili nachytat. Ale dnes na Blahoutovi objevil tmavě modrou složku.</p>
			<p class="MLP_text ParaOverride-1">Otevřel ji.</p>
			<p class="MLP_text ParaOverride-1">Na první místo hitparády se tentokrát vyšplhaly osudy soudruha Vasila Mohority.</p>
		</div>
</body>
</html>