<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-32" xml:lang="cs-CZ">
		<div class="Z-kladn--textový-r-meček">
			<p id="_idParaDest-30" class="MLP_uroven2_kapitola ParaOverride-1">Římský gladiátor</p>
			<p class="MLP_text_bez1radku ParaOverride-1">Jedna káď se zbytky nálevu se právě čistila a&#160;ve vzduchu se vznášela hypnotická vůně šumavského. Nálev vytékal rovnou do řeky a&#160;barvil ji do zlatohněda. V&#160;takových dnech chodívali alkoholici k&#160;bráně závodu inhalovat výpary, a&#160;rodiče a&#160;učitelé varovali děti, aby nechodily kolem řeky, protože by přišly do školy opilé.</p>
			<p class="MLP_text ParaOverride-1">Vrátný vyběhl do průjezdu se třemi kelímky a&#160;otevřenou lahví, aby Sejkorovu návštěvu přivítal. „Jardo, říkal jsi soudruhovi, že je šumavské vynikající žaludeční lék?“</p>
			<p class="MLP_text ParaOverride-1">„Soudruh Mohorita to samozřejmě ví.“</p>
			<p class="MLP_text ParaOverride-1">„Ale jak účinný je to lék! Stačí malé množství a&#160;celý organismus…“</p>
			<p class="MLP_text ParaOverride-1">„Fando, máme na návštěvu jen pár minut.“</p>
			<p class="MLP_text ParaOverride-1">„Rozumím, soudruzi.“ Vrátný se na počest jejich příchodu postavil do pozoru, slavnostně si naplnil kelímky až po okraj a&#160;všechny je vypil.</p>
			<p class="MLP_text ParaOverride-1">Varna byla velká čtvercová místnost. Byliny se louhovaly v&#160;okachlíčkované nádrži a&#160;kolem ní stály pytle označené čísly, protože receptura byla přísně tajná. Instrukce k&#160;dávkování zněly například: <span class="MLP_znak_kurziva_11b">přidej 60&#160;g z&#160;pytle 12.</span> Sejkora, který tu byl před vojnou na brigádě, některé z&#160;dvaadvaceti tajných bylin identifikoval, třeba šišky chmele tak slisované, že se z&#160;pytlů vydobývaly důlkovačem na záhony, jiné byliny ale stejně jako ostatní brigádníci nedokázal určit.</p>
			<p class="MLP_text ParaOverride-1">Pytle byly naskládány až ke stropu a&#160;brigádníci si z&#160;nich často stavěli doupata, v&#160;nichž během směny pospávali.</p>
			<p class="MLP_text_-0-12- ParaOverride-1">Na zdi viselo zarámované Čestné uznání vlády ČSSR, Ústřední rady družstev a&#160;Ústřední rady odborů:</p>
			<p class="MLP_text_uprostred_-I- ParaOverride-1">Za mimořádnou kvalitu výrobku<br/>ŠUMAVSKÉ BYLINNÉ VÍNO&#160;–<br/>dvacet let výroby bez jediné reklamace.</p>
			<p class="MLP_text_-12-0- ParaOverride-1">Bylo to trochu nezasloužené ocenění&#160;– víno nikdo reklamovat nemohl, protože každá šarže díky nesystematickému míchání chutnala úplně jinak. Vedle uznání visela lékárnička, kde se jako jediná první pomoc nabízela výhradně již otevřená lahev šumavského a&#160;šest kelímků.</p>
			<p class="MLP_text ParaOverride-1">„Vy jste ještě nikdy šumavské neochutnal?“ zeptal se znovu Sejkora a&#160;snažil se skrýt obavy ve svém hlase.</p>
			<p class="MLP_text ParaOverride-1">„Nemusíš mi vykat, soudruhu. Tvůj otec byl hrdina. Ne, v&#160;Praze jsem tohle víno v&#160;žádném obchodě neviděl.“</p>
			<p class="MLP_text ParaOverride-1">„Prodává se v&#160;drogeriích, je to vlastně bylinný likér.“ Nikdo z&#160;těch, kdo ho ochutnali, nevěřil, že je to víno, protože šumavské byla regulérní droga.</p>
			<p class="MLP_text ParaOverride-1">Místní technolog ještě předtím, než v&#160;šedesátém osmém emigroval, jednou u&#160;piva Sejkorovi prozradil: <span class="MLP_znak_kurziva_11b">Když už sem lidi posílaj na umístěnky, musíme jim nabídnout něco, o&#160;čem ti chudáci z&#160;vnitrozemí ví, že je</span> v&#160;<span class="MLP_znak_kurziva_11b">tyhle pustině zachrání.</span></p>
			<p class="MLP_text_-I- ParaOverride-1">Staletí se pašoval šňupák, pak barbituráty a&#160;morfium, a&#160;jen co se hranice zavřela, vymyslelo se šumavský bylinný, aby v&#160;týhle pustině měli lidi aspoň jakous takous naději.</p>
			<p class="MLP_text ParaOverride-1">„Co je tohle za bylinu?“ ukázal Mohorita na kořeny plující po hladině.</p>
			<p class="MLP_text ParaOverride-1">„Pelyněk.“ Sejkora znejistěl. Věděl, že o&#160;Černobylu se podle jehovistů psalo už ve Zjevení svatého Jana: <span class="MLP_znak_kurziva_11b">A</span>&#160;<span class="MLP_znak_kurziva_11b">z&#160;nebe spadne černá hvězda a&#160;jméno té hvězdy bude pelyněk,</span> protože pelyňku se v&#160;Čechách odnepaměti říkalo Černobýl.</p>
			<p class="MLP_text ParaOverride-1">„Pelyněk se přidává do absintu, ne?“</p>
			<p class="MLP_text ParaOverride-1">„Jo, jo, ale s&#160;pelyňkem se to nesmí přehánět.“ To, co z&#160;absintu, zakázaného po celém světě kromě socialistického Československa, dělalo silný halucinogen, byly silice obsažené v&#160;pelyňku. Sáhl po kelímku a&#160;silná a&#160;omamná vůně ho téměř poslala k&#160;zemi.</p>
			<p class="MLP_text ParaOverride-1">Takovou zabijáckou šarži ještě nekoštoval.</p>
			<p class="MLP_text ParaOverride-1">Bezpečnostní štáb si ve Hvězdě v&#160;bezpečí dává plzeň, o&#160;které soudruzi bezpečně vědí, že s&#160;nimi nic neprovede.</p>
			<p class="MLP_text ParaOverride-1">Bude to strážmistr Sejkora, který Vasilu Mohoritovi zhatí slavnostní projev.</p>
			<p class="MLP_text ParaOverride-1">„Tohle víno,“ rozpačitě zakašlal, „má jednu výjimečnou vlastnost.“</p>
			<p class="MLP_text ParaOverride-1">„Jakou?“</p>
			<p class="MLP_text ParaOverride-1">„Někdy trošku zkresluje vnímání prostoru.“</p>
			<p class="MLP_text ParaOverride-1">„Jak to myslíš, soudruhu?“</p>
			<p class="MLP_text ParaOverride-1">Sejkora se jednou po půlnoci vypravil z&#160;Hvězdy domů, jenže v&#160;zatáčce nad pivovarem mu šumavské namluvilo, že se silnice k&#160;jeho domu otočila a&#160;vede na Strakonice. Do půl čtvrté se od svého domova vzdaloval. Našel ho Kaňka, který ve služebním vozidle kontro­loval okolí města a&#160;zajímalo ho, kam jeho nadřízený pochoduje.</p>
			<p class="MLP_text ParaOverride-1"><span class="MLP_znak_kurziva_11b">Do tohohle šláftruňku někdo přidává bludnej kořen,</span> říkával děda, než vypil svou sklenku před spaním.</p>
			<p class="MLP_text ParaOverride-1">„Občas zavede člověka někam, kam ani vlastně nechtěl jít.“</p>
			<p class="MLP_text ParaOverride-1">Mohorita na to nic neřekl a&#160;Sejkora zdvihl kelímek: „Tak na váš projev.“</p>
			<p class="MLP_text ParaOverride-1">Napili se a&#160;mozek Sejkorovi jako vždy naznačil, že pije lepidlo, do kterého omylem napadal bez a&#160;hořec.</p>
			<p class="MLP_text ParaOverride-1">„Pozoruhodné. Bylinná vína máme určitě lepší než na Západě,“ prohodil Mohorita. „Víš, soudruhu, že teprve teď vycházejí najevo první výsledky perestrojky? Největší chyba, kterou soudruh Gorbačov udělal, se týká kampaně proti alkoholismu.“</p>
			<p class="MLP_text ParaOverride-1">„To je zlé,“ podotkl Sejkora.</p>
			<p class="MLP_text ParaOverride-1">„V&#160;Sovětském svazu se alkohol prodává až od 14&#160;hodin, z&#160;filmů se vystřihují scény s&#160;konzumací alkoholu, podporují se abstinentní svatby a&#160;zakládají se Svazy střízlivých.</p>
			<p class="MLP_text ParaOverride-1">Výsledek? Katastrofální pokles státních příjmů, absolutní nedostatek cukru a&#160;hlavně&#160;– vznik domácích palíren a&#160;nešťastná smrt mnoha mladých lidí. Nesmíme dovolit mládeži, aby si pokoutně vyráběla vlastní alkohol. Podnik jako Mykoprodukta je naše budoucnost. Myslíš, že bych se měl o&#160;šumavském zmínit v&#160;projevu?“</p>
			<p class="MLP_text ParaOverride-1">„Rozhodně.“</p>
			<p class="MLP_text ParaOverride-1">„A&#160;co o&#160;něm mám říct? Viděl jsi tady soudruha prezidenta Svo­bodu, který si mladé získal na svou stranu…“</p>
			<p class="MLP_text ParaOverride-1">„Určitě bych připil šumavským, zmínil se o&#160;našich českých bylinách a&#160;jejich síle a&#160;taky o&#160;tom, jak se naše společnost chystá polevit v&#160;ostražitosti, abysme mohli vzít svůj osud víc do vlastních rukou…“ Sejkorovy myšlenky přerušilo bušení vycházející z&#160;útrob továrny.</p>
			<p class="MLP_text ParaOverride-1">„Co to je? Zní to jako buben a&#160;kytara.“</p>
			<p class="MLP_text ParaOverride-1">Sejkora se zaposlouchal a&#160;po chvilce pochopil: Kotlík a&#160;jeho kapela ho převezli, domluvili si zkoušení přímo ve sklepě.</p>
			<p class="MLP_text ParaOverride-1">„Místní chuligáni.“ Teď už slyšel slova i&#160;chraplavý zpěv:</p>
			<p class="MLP_verse_-I-_-12-0- ParaOverride-1">mládež se chce bavit<br/>mládež chodí do diskoték<br/>a&#160;opít se do němoty<br/>na taneční zábavě</p>
			<p class="MLP_verse_-I-_-12-12- ParaOverride-1">mládež sedí v&#160;hospodě<br/>mládež pije pivo PIVO PIVO<br/>a&#160;v&#160;noci na ulici<br/>padá mládež na hubu...</p>
			<p class="MLP_text ParaOverride-1">„Vidíš, soudruhu, alkohol je velké téma. Napijem se ještě?“</p>
			<p class="MLP_text ParaOverride-1">Sejkora celý den nejedl a&#160;hlava se mu začínala nebezpečně točit. Hořec a&#160;andělika už proudily jeho krví. Snad mu dnes byliny budou nakloněny.</p>
			<p class="MLP_text ParaOverride-1">Jestli ho dostanou, přizná Mohoritovi, že mluvil s&#160;Václavem Havlem.</p>
			<p class="MLP_text ParaOverride-1">S&#160;kelímky se naklonil nad nádrží. Poprvé v&#160;životě se mu ruka třásla už po první dávce. Ucítil květ černého bezu a&#160;vzpomněl si na květy, z&#160;nichž mu děda dělal bezovou limonádu, a&#160;pak všechno přebilo aroma pelyňku, který louhovaný ve víně podávali gladiátorům před bojem přímo před zraky samotného císaře.</p>
			<p class="MLP_text ParaOverride-1">„Tak na zítřek, soudruhu!“</p>
		</div>
</body>
</html>