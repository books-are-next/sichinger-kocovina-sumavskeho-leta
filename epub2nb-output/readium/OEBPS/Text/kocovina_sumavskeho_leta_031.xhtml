<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-26" class="MLP_uroven2_kapitola ParaOverride-1">Společenský odpad</p>
			<p class="MLP_text_bez1radku ParaOverride-1">Sejkora došel k&#160;autu před nemocnicí v&#160;okamžiku, kdy se k&#160;popelnicím vypravil s&#160;papírovými krabicemi Vrabec. Na sobě měl lesácký kabát, světle zelenou košili a&#160;kanady. Chodíval se Sejkorou do školy, jeho táta je učíval zeměpis a&#160;tělocvik.</p>
			<p class="MLP_text ParaOverride-1">„Slyšel jsi, že s&#160;Randákem je to špatný? Trefil ho šlak,“ pronesl Sejkora, protože i&#160;starý Vrabec psal&#160;– jako snad každý učitel vlastivědy&#160;– do okresních novin o&#160;historii vesnic v&#160;okolí.</p>
			<p class="MLP_text ParaOverride-1">„To mě mrzí,“ řekl Vrabec odměřeně.</p>
			<p class="MLP_text ParaOverride-1">„Byla máma včera doma?“</p>
			<p class="MLP_text ParaOverride-1">„Jo. Proč se ptáš?“</p>
			<p class="MLP_text ParaOverride-1">„Potřebuju vědět, kdo viděl kopat lidi od kanalizací.“</p>
			<p class="MLP_text ParaOverride-1">„Ty se tam flákaj každej den. Když vidím lůzu, jako je Podruh a&#160;Čáryfuk, kudla se mi votvírá v&#160;kapse.“</p>
			<p class="MLP_text ParaOverride-1">„Viděls tam včera i&#160;Michala?“</p>
			<p class="MLP_text ParaOverride-1">„Ne, ale byl u&#160;mě dneska ráno.“</p>
			<p class="MLP_text ParaOverride-1">„Co chtěl?“</p>
			<p class="MLP_text ParaOverride-1">„Přišel vodečíst vodoměr.“</p>
			<p class="MLP_text ParaOverride-1">„Neříkal, kam půjde?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„A&#160;kde je máma?“</p>
			<p class="MLP_text ParaOverride-1">„Vodvez jsem ji na chatu, má sem přijet bagr, chci vyházet všechny starý krámy, ale s&#160;ní by to nešlo.“</p>
			<p class="MLP_text ParaOverride-1">„Ty sis domluvil bagristu?“</p>
			<p class="MLP_text ParaOverride-1">„Jo, ale vypadá to, že spíš chytnu nějakýho pytláka než toho vejtahu.“</p>
			<p class="MLP_text ParaOverride-1">„Brnkni mi, kdyby přijel.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Rozpadá se mi zídka na zahradě.“</p>
			<p class="MLP_text ParaOverride-1">„Lampasáci tě vypekli?“</p>
			<p class="MLP_text ParaOverride-1">„Čekají na náhradní díly.“ S&#160;bagrem od spojů nemohl Sejkora počítat a&#160;z&#160;lesáckého teklo tolik nafty a&#160;oleje, že by mu zničil zahradu.</p>
			<p class="MLP_text ParaOverride-1">„Michal má nějakej průser?“</p>
			<p class="MLP_text ParaOverride-1">„Mohl by mít větší.“</p>
			<p class="MLP_text ParaOverride-1">„Prej ho už vykopli ze školy. Nechodí ta troska s&#160;tvojí holkou?“</p>
			<p class="MLP_text ParaOverride-1">„Chodí.“</p>
			<p class="MLP_text ParaOverride-1">„Já jen, že se na něj ráno vyptával takovej kretén.“ Vrabec zdvihl krabici a&#160;vysypal ji do kontejneru.</p>
			<p class="MLP_text ParaOverride-1">„Vyhazuješ fotky po tátovi?“</p>
			<p class="MLP_text ParaOverride-1">„Jo, zbyl z&#160;to všeho už jen sajrajt.“ Z&#160;druhé krabice vytáhl obrovský slepenec papírů a&#160;fotek. „Tohle chtěl dneska vidět Michal, pak to radši vzdal.“</p>
			<p class="MLP_text ParaOverride-1">„Ale všechny v&#160;takovým stavu nejsou, ne?“</p>
			<p class="MLP_text ParaOverride-1">„Ale jsou. Máma už to má v&#160;hlavě všechno pomotaný.“</p>
			<p class="MLP_text ParaOverride-1">„Chlapi v&#160;hospodě říkali, že táta měl prej ve sbírce fotku chlápka, co zapálil schwarzenberskej pivovar.“</p>
			<p class="MLP_text ParaOverride-1">„Hele, a&#160;kdyby tam byla, šel bys po něm a&#160;chytil ho?“</p>
			<p class="MLP_text ParaOverride-1">Sejkora neodpověděl. „Píšeš ještě články o&#160;loveckejch chatách?“</p>
			<p class="MLP_text ParaOverride-1">„Na to, co někam napíšeš, si dneska musíš dát velkýho majzla. A&#160;víc než půlku historie vyškrtat, je tam moc Němců a&#160;Schwarzenbergů.“</p>
			<p class="MLP_text ParaOverride-1">„To se přece dá vobejít, ne? Hele, Vodák ze Sušice chtěl vydat knížku vo německejch vesnicích, co je vojáci rozstříleli v&#160;prostoru u&#160;Stodůlek. Nazval to <span class="MLP_znak_kurziva_11b">Historie Stodůlek a&#160;přilehlých vesnic.</span> Okamžitě mu to zatrhli a&#160;hrozili kriminálem. A&#160;tuhle ho potkám a&#160;on na mě volá <span class="MLP_znak_kurziva_11b">Tak mi to vyšlo!</span> A&#160;z&#160;kapsy vytáhne knížku <span class="MLP_znak_kurziva_11b">Historie Stodůlek a&#160;přilehlých vesnic pro příslušníky ČSLA.“</span></p>
			<p class="MLP_text ParaOverride-1">„Nejsem kolaborant,“ ohradil se Vrabec.</p>
			<p class="MLP_text ParaOverride-1">„Jsi jedinej, kdo si to pamatuje, a&#160;musíš to předat dál, to přece není kolaborantství.“</p>
			<p class="MLP_text ParaOverride-1">„Ne za takovou cenu.“</p>
			<p class="MLP_text ParaOverride-1">„Za jakou?“ zeptal se Sejkora, ale zarazil se, protože po osmašedesátém se přesně kvůli tomuhle rozhádal i&#160;s&#160;ostatními.</p>
			<p class="MLP_text ParaOverride-1">Vrabec vhodil do kontejneru poslední igelitovou tašku, ze které vyčnívala rytina vimperského zámku, a&#160;Sejkorovi se sevřelo srdce&#160;– jako by přímo před jeho očima jeho bývalý kamarád zašlapával do země jejich rodné město.</p>
			<p class="MLP_text ParaOverride-1">„Tvůj táta by to nikdy neničil. Můj táta taky ne.“</p>
			<p class="MLP_text ParaOverride-1">„Tobě se to mluví.“</p>
			<p class="MLP_text ParaOverride-1">„Jak to myslíš?“</p>
			<p class="MLP_text ParaOverride-1">„Každej si musí dávat bacha, akorát ty ne.“</p>
			<p class="MLP_text ParaOverride-1">„Kdybys věděl, kamaráde, kdo po mně jde, tak bys mi nevěřil.“</p>
			<p class="MLP_text ParaOverride-1">„To máš pravdu. Nevěřil. A&#160;my dva už nejsme kamarádi.“</p>
			<p class="MLP_text_bez1radku_-12-0- ParaOverride-1">Odbočil od nemocnice ke kasárnám a&#160;věděl, že hlavní důvod, proč se nevrací do města, je strach, že se na stanici objeví Modrá bunda nebo podplukovník Kratochvíl.</p>
			<p class="MLP_text ParaOverride-1">Projel zatáčkou, kde zabili Michalova tátu, a&#160;sjel na lesní cestu, která vedla podél potoka. Kdysi tu jako kluk s&#160;dědou chytával ryby, ale od té doby se potůček proměnil v&#160;blátivou stoku prosáklou skvrnami oleje z&#160;kasáren.</p>
			<p class="MLP_text ParaOverride-1">Žluté hlavičky netýkavek byly scvrklé, jako by se bály, že se jich dotkne a&#160;vystřelí je do chladného stínu. Vypnul motor a&#160;naslouchal šumění potoka. Někde na louce před ním zamečela koza.</p>
			<p class="MLP_text ParaOverride-1">Pak se za zdí kasáren rozeřvaly motory tanků a&#160;obrněných vozidel. Když sem chodíval s&#160;tátou a&#160;s&#160;dědou, kasárna ještě nestála, po lese běhaly lišky a&#160;v&#160;korunách zpívali drozdi.</p>
			<p class="MLP_text ParaOverride-1">Vyjel do ostrého slunce, a&#160;když míjel bránu rozpadajícího se statku, který na počest zpívajících drozdů nazvali Němci Drosselhof, česky Drozdí dvůr, spatřil na jasně modrém nebi tečku snášející se k&#160;zemi a&#160;odbočil k&#160;louce, na kterou přistávalo práškovací letadlo.</p>
			<p class="MLP_text ParaOverride-1">Vedral byl zamlada stejný dobrodruh jako Mathias Rust, jen se na rozdíl od německého pilota nesnažil svět změnit ilegálními přelety železné opony, ale vývrtkami, výkruty a&#160;piruetami, za které sbíral poháry po celé Evropě. Teď to byl tlustý šedivý chlap, který žvýkal tabák a&#160;velké plivance prskal všude kolem sebe, jako by svět bez přestání práškoval.</p>
			<p class="MLP_text ParaOverride-1">„Jasně že mám povolení lítat, ale nevím kde,“ uklidňoval Sejkoru.</p>
			<p class="MLP_text ParaOverride-1">„Neměl jsi nějakou nehodu?“</p>
			<p class="MLP_text ParaOverride-1">„Myslíš, že jsem nějakej blbej ajznboňák, co to napálí do prvního vodstavenýho vagonu?“</p>
			<p class="MLP_text ParaOverride-1">„Lítáš nízko nad silnicí a&#160;vohrožuješ auta.“</p>
			<p class="MLP_text ParaOverride-1">„A&#160;tuhle kravinu jsi slyšel kde?“</p>
			<p class="MLP_text ParaOverride-1">„Přišlo anonymní udání.“</p>
			<p class="MLP_text ParaOverride-1">„Tak ho psal nějakej korunovanej vůl, kterýho si najdu, podám a&#160;eště mu řeknu, žes to na něj prásk.“</p>
			<p class="MLP_text ParaOverride-1">Práškovací letadlo vypadalo mnohem menší, než si Sejkora představoval. Zdálo se sešroubované z&#160;mnoha drobných dílů a&#160;Sejkoru napadlo, že už konečně chápe, proč Kristýna už v&#160;první třídě musela přečíst knížku <span class="MLP_znak_kurziva_11b">O</span>&#160;<span class="MLP_znak_kurziva_11b">letadélku Káněti</span>&#160;– měla se připravit na to, že jí celý život bude na hlavu padat práškovací sajrajt.</p>
			<p class="MLP_text ParaOverride-1">A&#160;tahle kovová nestvůra nalétávala na jeho auto, když ho řídila jeho dcera.</p>
			<p class="MLP_text ParaOverride-1">„Čím se práškuje?“</p>
			<p class="MLP_text ParaOverride-1">„Já ani nevím. Za tamhletu nádrž přidělaj eště jednu na chemikálie, vejde se tam 700 litrů, říká se jí kotel.“</p>
			<p class="MLP_text ParaOverride-1">„To si neplníš sám?“</p>
			<p class="MLP_text ParaOverride-1">„Víš, co je to za sajrajt? Na poslední chvíli seženou mukla, co se vrátil z&#160;basy, nebo Cikána, kterýmu naslibujou hory doly. Přiveze se to v&#160;pytlech, voni to do kotle nasypou, a&#160;kdo se toho svinstva nadechne, do večera vykašle plíce.“</p>
			<p class="MLP_text ParaOverride-1">„A&#160;to letadlo je vodkaď?“</p>
			<p class="MLP_text ParaOverride-1">„Svazarm Strunkovice. Za chvíli se tenhle raketoplán rozpadne, tak si kvůli němu nedělej vrásky.“</p>
			<p class="MLP_text ParaOverride-1">„Lítáš jenom ty?“</p>
			<p class="MLP_text ParaOverride-1">Vedral na něho zamžoural.</p>
			<p class="MLP_text ParaOverride-1">„Jo. Kdo jinej jako?“</p>
			<p class="MLP_text ParaOverride-1">Ta odpověď se Sejkorovi nezdála. Vedrala znal, věděl, že dokáže dřít jak kůň šestnáct hodin denně dva týdny za sebou, jenže taky nemá problém čtyři pět dní vypustit a&#160;pořádně se zlít.</p>
			<p class="MLP_text ParaOverride-1">Ale právě proto, že ho znal, věděl, že sám od sebe nikoho nepráskne.</p>
			<p class="MLP_text_bez1radku_-12-0- ParaOverride-1">K&#160;hotelu Vltava couval lesklý západoněmecký autobus, který z&#160;chodníku sledovali dva mladíci v&#160;džínových bundách. Chystali se vekslovat nebo sbírat vyhozené plechovky, se kterými se šmelilo natolik, že už přišly instrukce nařizující hlídat odpad po turistech ze Západu.</p>
			<p class="MLP_text ParaOverride-1">Ulici k&#160;řezníkovi přecházela Michalova máma, která s&#160;nimi tehdy občas také chodila do Hvězdy na kulečník a&#160;bývala krásná, veselá a&#160;vtipná.</p>
			<p class="MLP_text ParaOverride-1">Sejkora si představil, jak vedle ní zastavuje.</p>
			<p class="MLP_text_-I- ParaOverride-1">Blanko, nechceš svézt?</p>
			<p class="MLP_text_-I- ParaOverride-1">To je dobrý, to dojdu.</p>
			<p class="MLP_text_-I- ParaOverride-1">Víš, já jsem rád, že Michal chodí s&#160;naší Kristýnou.</p>
			<p class="MLP_text_-I- ParaOverride-1">Aspoň někdo.</p>
			<p class="MLP_text ParaOverride-1">Vzpomněl si na tmavé vlhké domy na svahu pod tratí, kde žila a&#160;z&#160;nichž už všichni radši utekli, zůstali jenom starý Hojs a&#160;ona.</p>
			<p class="MLP_text ParaOverride-1">Co kdyby Rusové zabili tátu mně? Skončil bych u&#160;lesů nebo u&#160;kanalizací a&#160;chlastal jako Podruh.</p>
			<p class="MLP_text ParaOverride-1">Michal to ale zvládal.</p>
			<p class="MLP_text ParaOverride-1">Je to skvělej kluk, napadlo Sejkoru najednou.</p>
			<p class="MLP_text ParaOverride-1">Měl bych zastavit a&#160;říct jí, že na sebe vzal Kristýninu bouračku a&#160;že jsem rád, že dokázala sama vychovat tak správného kluka.</p>
			<p class="MLP_text ParaOverride-1">Jenže to nějak nešlo.</p>
			<p class="MLP_text ParaOverride-1">Přidal plyn.</p>
			<p class="MLP_text_bez1radku_-12-0- ParaOverride-1">V&#160;úzké uličce k&#160;náměstí spatřil Štěpána Smutného, místního diskžokeje, jak zamyká a&#160;s&#160;igelitkou gramodesek pašovaných ze Západu míří na Vodník, dějiště noční diskotéky. Za ním kráčel Podruh zabalený v&#160;červené průsvitné vlajce, kterou nejspíš serval z&#160;nějakého stožáru, následovaný Čáryfukem a&#160;Bihárym, a&#160;Sejkoru napadlo, že se jim estébáci můžou posmívat, jak chtějí, ale právě tohle jsou skuteční Vimperáci, potomci prvních poválečných dosídlenců.</p>
			<p class="MLP_text ParaOverride-1"><span class="MLP_znak_kurziva_11b">Tihle lidi sem přišli a&#160;jsou tu spokojení&#160;– a&#160;pamatuj si, nikoho jinýho sem nedostaneš, tak je ber za vlastní,</span> řekl mu jednou táta.</p>
			<p class="MLP_text ParaOverride-1">Podruh a&#160;jeho parta mu také připomněli, že se musí domluvit s&#160;Michalem, a&#160;tak odbočil k&#160;základně ztroskotanců, k&#160;místnímu středisku Jihočeských vodovodů a&#160;kanalizací.</p>
			<p class="MLP_text_bez1radku_-12-0- ParaOverride-1">Ota nikdy nebyl v&#160;KSČ. Když mu nabídli místo šéfa okresního střediska vodovodů v&#160;Prachaticích, odmítl s&#160;tím, že má tři malé děti a&#160;nestihl by žádnou schůzi. Sejkorovi bylo jasné, že ho čeká další setkání s&#160;bývalým kamarádem, který si stejně jako Vrabec myslí, že se z&#160;něho stal kolaborant.</p>
			<p class="MLP_text ParaOverride-1">Vedle plechových sudů ho u&#160;vchodu přivítala nedopitá lahev modrého bolsu a&#160;papírové tácky, na kterých hodovaly vosy. Pod kohoutkem stála gumová holínka a&#160;v&#160;ní zely dva kulaté otvory.</p>
			<p class="MLP_text ParaOverride-1">Co tu ti blbouni vyváděj?</p>
			<p class="MLP_text ParaOverride-1">„Dlouhos tu nebyl,“ přivítal ho Ota.</p>
			<p class="MLP_text ParaOverride-1">„Tak ty na starý kolena nasáváš bols.“</p>
			<p class="MLP_text ParaOverride-1">„Podruh prodal barák.“</p>
			<p class="MLP_text ParaOverride-1">„Tos mu to nemohl zatrhnout?“</p>
			<p class="MLP_text ParaOverride-1">„Nějak jsem to nestihl.“</p>
			<p class="MLP_text ParaOverride-1">„To bys teda měl.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Možná to udělal schválně.“</p>
			<p class="MLP_text ParaOverride-1">„Jasně že to udělal schválně. Nebo ty myslíš, že ho k&#160;tomu donutili imperialisti?“</p>
			<p class="MLP_text ParaOverride-1">„Slavit měl až po Setkání mládeže. Teď se sem sjede lůza z&#160;Nišo­vic.“</p>
			<p class="MLP_text ParaOverride-1">„Lůza se sem sjede z&#160;celý republiky, tak to neházej na nišovický.“</p>
			<p class="MLP_text ParaOverride-1">„Když tak ty krámy aspoň schovej&#160;– špinavý holínky, co páchnou po bolsu? To je někdo prostřílel?“</p>
			<p class="MLP_text ParaOverride-1">„Já nevím, jsou po Bačovi.“</p>
			<p class="MLP_text ParaOverride-1">„Ty tady někde toho čobola schováváš?“</p>
			<p class="MLP_text ParaOverride-1">„Já Baču dvacet let neviděl. Zato tu byl kretén v&#160;modrý bundě, co tu šmejdil v&#160;osmdesátým. Chcete na Michala něco hodit?“</p>
			<p class="MLP_text ParaOverride-1">„Víš, kde je?“</p>
			<p class="MLP_text ParaOverride-1">„Odečítá vodoměry nahoře u&#160;nemocnice.“</p>
			<p class="MLP_text ParaOverride-1">„Kdy se vrátí?“</p>
			<p class="MLP_text ParaOverride-1">„Nevím.“</p>
			<p class="MLP_text ParaOverride-1">„Potřebuju s&#160;ním mluvit.“</p>
			<p class="MLP_text ParaOverride-1">„Já mu vyřídím, žes tu byl.“</p>
			<p class="MLP_text ParaOverride-1">„Hele, nedal bys mi aspoň číslo na vašeho bagristu?“</p>
			<p class="MLP_text ParaOverride-1">Ota napsal číslo na kus novin a&#160;Sejkora si všiml výstřižků, které ležely na stole.</p>
			<p class="MLP_text ParaOverride-1">„Co to je?“</p>
			<p class="MLP_text ParaOverride-1">„Něco pro Michala.“</p>
			<p class="MLP_text ParaOverride-1">„Kdo to přinesl?“</p>
			<p class="MLP_text ParaOverride-1">„Já nevím, někdo to sem dal.“</p>
			<p class="MLP_text ParaOverride-1">„Teď jsem viděl Hanku Crhovou. To máš vod ní?“</p>
			<p class="MLP_text ParaOverride-1">„Kdepak Hanka, co by tu dělala?“</p>
			<p class="MLP_text ParaOverride-1">Sejkora se nahnul nad papíry. „Tys to nečetl?“</p>
			<p class="MLP_text ParaOverride-1">„Myslíš, že umím anglicky?“</p>
			<p class="MLP_text ParaOverride-1">Z&#160;výstřižku si dokázal přeložit jen pár slov: <span class="MLP_znak_kurziva_11b">Queen Elisabeth. Prince Charles, Prince William… Goodyear Trophy, 2nd September 1968</span> a&#160;<span class="MLP_znak_kurziva_11b">Death on the plane.</span></p>
			<p class="MLP_text ParaOverride-1">„Ty tomu rozumíš?“</p>
			<p class="MLP_text ParaOverride-1">„Ne, a&#160;je to pro Michala. Co si vůbec myslíš vo tom, jak umřel Ruda? Mně to už dlouho vrtá v&#160;hlavě. Proč tam nahoru tenkrát vůbec jel?“</p>
			<p class="MLP_text ParaOverride-1">„Já nevím, ale vsadím se, že ti tyhle nesmysly vtlouká do hlavy Michal. Nechceš ho z&#160;týhle šaškárny radši vyhodit?“</p>
			<p class="MLP_text ParaOverride-1">„Do vojny ho tu nechám.“</p>
			<p class="MLP_text ParaOverride-1">„A&#160;po vojně? Nemůže se tady zazdít.“</p>
			<p class="MLP_text ParaOverride-1">„Vemu ho zpátky, leda kdyby mu teklo do bot.“</p>
			<p class="MLP_text ParaOverride-1">„Lidem jako von poteče do bot pořád.“</p>
			<p class="MLP_text ParaOverride-1">„Díky kolaborantům jako seš ty.“</p>
			<p class="MLP_text ParaOverride-1">„Jasně. Já můžu za jeho průsery.“</p>
			<p class="MLP_text ParaOverride-1">Na stole zazvonil telefon. Ota sáhl po sluchátku a&#160;řekl:</p>
			<p class="MLP_text ParaOverride-1">„Jo, je tady. To je pro tebe. Kaňka.“ Podal sluchátko Sejkorovi.</p>
			<p class="MLP_text ParaOverride-1">„Rychle přijeďte!“ křičel Kaňka. „Dorazil Vasil Mohorita. Pra­chatický jsou bez sebe radostí, že vás vynechali.</p>
			<p class="MLP_text ParaOverride-1">Jsou na štábu a&#160;už začali!“</p>
		</div>
</body>
</html>