<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-56</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-56" xml:lang="cs-CZ">
		<div class="Z-kladn--textový-r-meček">
			<p id="_idParaDest-54" class="MLP_uroven2_kapitola ParaOverride-1">Nezamýšlený autoportrét</p>
			<p class="MLP_text_bez1radku ParaOverride-1">Před vraty garáže stála Sejkorova milovaná škodovka.</p>
			<p class="MLP_text ParaOverride-1">Když byla Kristýna malá, chodila si do ní kreslit kapky, které se rozpíjely na předním skle. Jednou si Sejkora sedl k&#160;ní a&#160;Kristýna povídá: <span class="MLP_znak_kurziva_11b">Tati, koukej! Ti ptáčci! Kolik jich tam je…,</span> protože rozkvetlý bez byl obsypaný vrabčáky a&#160;sýkorkami.</p>
			<p class="MLP_text ParaOverride-1">Dva vrabečci vzlétli a&#160;přistáli na střeše auta. S&#160;Kristýnou poslouchali, jak po střeše cupitají.</p>
			<p class="MLP_text_-I- ParaOverride-1">Tati, to je tak legrační!</p>
			<p class="MLP_text ParaOverride-1">Jednoho vrabčáka napadlo podívat se, co je uvnitř auta&#160;– nahnul se a&#160;za okýnkem se objevila jeho hlavička.</p>
			<p class="MLP_text ParaOverride-1">Kristýna se lekla, vykřikla a&#160;vrabčáci ulétli.</p>
			<p class="MLP_text_-I- ParaOverride-1">Tati, viděls to? On si mě prohlížel! Myslíš, že se vrátí?</p>
			<p class="MLP_text_-I- ParaOverride-1">Určitě.</p>
			<p class="MLP_text_-I- ParaOverride-1">Tati, víš, co se mi líbí?</p>
			<p class="MLP_text_-I- ParaOverride-1">Ne.</p>
			<p class="MLP_text_-I- ParaOverride-1">Že máme tak pěkný jméno.</p>
			<p class="MLP_text_-I- ParaOverride-1">Jako Sejkorovi?</p>
			<p class="MLP_text_-I- ParaOverride-1">Jo.</p>
			<p class="MLP_text_-I- ParaOverride-1">Takový jméno nikdo nemá. Nebo ty někoho znáš?</p>
			<p class="MLP_text_-I- ParaOverride-1">Kromě našich příbuznejch? Vlastně ne.</p>
			<p class="MLP_text_-I- ParaOverride-1">To je dobře. Nechtěla bych se jmenovat jako ostatní. Nechtěla bych nikdy dělat nic jako ostatní. Víš, že mi děda říkal, že jsem se narodila v&#160;lese?</p>
			<p class="MLP_text ParaOverride-1">To je celá Kristýna, pomyslel si. Vždycky se od ostatních chtěla tolik odlišovat, až mu to nešlo na rozum. Kde to u&#160;nich v&#160;rodině vzala?</p>
			<p class="MLP_text ParaOverride-1">No, hlavně že jsem všechno vyřešil, pomyslel si.</p>
			<p class="MLP_text ParaOverride-1">Jsem šéfem stanice.</p>
			<p class="MLP_text ParaOverride-1">Odemkl dveře.</p>
			<p class="MLP_text ParaOverride-1">Kristýniny ušpiněné tenisky se válely pod zrcadlem.</p>
			<p class="MLP_text ParaOverride-1">Téměř ho přemohl vztek, ale rozhodl se, že se bude ovládat.</p>
			<p class="MLP_text ParaOverride-1">V&#160;obýváku mu prázdný rám připomněl, že fotka s&#160;jeho motorkou je pryč. V&#160;albu měl ještě jednu, ale na ní byla motorka mizerně vidět. Na druhou stranu&#160;– nestál na ní Ruda Zídek.</p>
			<p class="MLP_text ParaOverride-1">A&#160;to je dobře, pomyslel si, protože to, co mi provedl, jsem mu nikdy neodpustil.</p>
			<p class="MLP_text_bez1radku_-12-0- ParaOverride-1">Kristýna seděla v&#160;obýváku na pohovce. Na klíně měla rodinné album a&#160;papírovou krabici, ve které schraňovali fotky z&#160;dovolených.</p>
			<p class="MLP_text ParaOverride-1">„Ty nespíš?“</p>
			<p class="MLP_text ParaOverride-1">„Ne. Chci se na něco zeptat.“</p>
			<p class="MLP_text ParaOverride-1">„Tak jo.“ Sáhl po skleničce, natočil si vodu a&#160;sedl si na druhý konec pohovky.</p>
			<p class="MLP_text ParaOverride-1">Vlasy, které jí padaly na bílé tričko s&#160;nápisem NO FUN, měla po sprše mokré a&#160;téměř tmavé.</p>
			<p class="MLP_text ParaOverride-1">Vyprané prádlo hnilo v&#160;umyvadle. Nádobí v&#160;kuchyni se ani ne­dotkla. Nad dřezem odhodlaně bzučela velká masařka.</p>
			<p class="MLP_text ParaOverride-1">„Jednou jsi mi vyprávěl, jak jste se s&#160;mámou seznámili. Na brigádě v&#160;lese.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Tys tam jel kvůli nějakýmu požáru…“</p>
			<p class="MLP_text ParaOverride-1">„Jeden vožrala zapálil u&#160;Klášterce seník.“</p>
			<p class="MLP_text ParaOverride-1">„Děda říkal, že jste se s&#160;mámou seznámili v&#160;červnu 1968 a&#160;byla to láska na první pohled.“</p>
			<p class="MLP_text ParaOverride-1">„Jo, to byla.“</p>
			<p class="MLP_text ParaOverride-1">„Podle těch fotek jsi byl na prvním Setkání mládeže v&#160;roce 1968.“</p>
			<p class="MLP_text ParaOverride-1">Sejkora polkl a&#160;zíral na fotku, na které stál mladý, opálený a&#160;na­vlečený ve <span class="MLP_znak_kurziva_11b">švestce</span><span class="MLP_znak_kurziva_11b CharOverride-1">,</span> jak se tehdy říkávalo modrým uniformám SNB.</p>
			<p class="MLP_text ParaOverride-1">„Myslela jsem, že se Setkání mládeže pořádaly červnu. Jenže to první, v&#160;roce 1968, se nekonalo v&#160;červnu, ale v&#160;srpnu.“</p>
			<p class="MLP_text ParaOverride-1">„V&#160;srpnu by to pak už nesekalo dobrotu. Páni,“ zasmál se, „kdyby se Setkání mládeže pořádaly v&#160;srpnu, třeba kolem jednadvacátýho, to by byl fakt šlágr.“</p>
			<p class="MLP_text ParaOverride-1">„Ale vy jste mi říkali, že první setkání bylo v&#160;červnu.“</p>
			<p class="MLP_text ParaOverride-1">„Nepopletla sis to?“</p>
			<p class="MLP_text ParaOverride-1">„Tohle mi dal strejda včera.“ Podala mu pohlednici s&#160;vimperským zámkem.</p>
			<p class="MLP_text_-0-12- ParaOverride-1">Otočil ji na druhou stranu.</p>
			<p class="MLP_dopis_bez1radku_-I- ParaOverride-1">10. srpna 1968</p>
			<p class="MLP_dopis_bez1radku_-I- ParaOverride-1">ahoj Hani</p>
			<p class="MLP_dopis_bez1radku_-I- ParaOverride-1">jsem poprvé ve Vimperku</p>
			<p class="MLP_dopis_bez1radku_-I- ParaOverride-1">je to tady pořádně divoký</p>
			<p class="MLP_dopis_bez1radku_-I- ParaOverride-1">to bys nevěřila</p>
			<p class="MLP_dopis_bez1radku_-I- ParaOverride-1">máničky, muzika a&#160;šílený bylinný víno,</p>
			<p class="MLP_dopis_bez1radku_-I- ParaOverride-1">co pije prezident</p>
			<p class="MLP_dopis_bez1radku_-I- ParaOverride-1">škoda že tu nejsi</p>
			<p class="MLP_dopis_bez1radku_-I- ParaOverride-1">příště pojedem spolu</p>
			<p class="MLP_dopis_bez1radku_-I- ParaOverride-1">ahoj</p>
			<p class="MLP_dopis_bez1radku_-I- ParaOverride-1">tvoje Eva</p>
			<p class="MLP_text_-12-0- ParaOverride-1">„Starej pohled,“ řekl udiveně.</p>
			<p class="MLP_text ParaOverride-1">„Já si to spočítala, tati.“</p>
			<p class="MLP_text ParaOverride-1">„Co sis spočítala?“</p>
			<p class="MLP_text ParaOverride-1">„Vykládali jste mi, že sem máma přijela na brigádu v&#160;červnu, že jste se potkali a&#160;na první pohled zamilovali. Ale podle tohohle pohledu tu byla poprvé v&#160;srpnu, ne?“</p>
			<p class="MLP_text ParaOverride-1">„To s&#160;lesem byla dědova verze,“ pronesl a&#160;cítil, jak dutě jeho hlas zní. „Vždycky chtěl, abys věřila, že jsi dítě lesa, vzpomeň si, jak s&#160;tebou furt kreslil housenky, kukly a&#160;motýly.“</p>
			<p class="MLP_text ParaOverride-1">„Máma sem poprvé přijela v&#160;srpnu 1968. A&#160;já se narodila v&#160;květnu 1969. Ale jestli tu máma byla poprvé až v&#160;srpnu, seznámili jste se až na Setkání mládeže.“</p>
			<p class="MLP_text ParaOverride-1">Zavřel oči, jako by ho světlo dne unavilo. Když je otevřel, spatřil oči své dcery, které na něho úpěnlivě hleděly.</p>
			<p class="MLP_text ParaOverride-1">„Tati, mně by to bylo asi jedno, kdyby to strejda včera večer neříkal takovým jízlivým hlasem…“</p>
			<p class="MLP_text ParaOverride-1">„Strejda je debil. Všechno, co teď vykládá, jsou kraviny. Úplně mu ruplo v&#160;kouli.“</p>
			<p class="MLP_text ParaOverride-1">„Taky říkal něco o&#160;srpnu 1968 a&#160;o&#160;nějaký zákeřnosti. A&#160;tak divně se u&#160;toho smál…“</p>
			<p class="MLP_text ParaOverride-1">Srpen 1968.</p>
			<p class="MLP_text ParaOverride-1">Po triumfálním projevu opustil prezident Svoboda Vimperk.</p>
			<p class="MLP_text ParaOverride-1">Sejkora vyrazil do Hvězdy, kde marně čekal na číšníka, a&#160;pak se u&#160;jeho stolu objevili dva kluci.</p>
			<p class="MLP_text_-I- ParaOverride-1">Tady prej pil prezident šumavský, je to pravda?</p>
			<p class="MLP_text_-I- ParaOverride-1">Jo, je to tendle stůl.</p>
			<p class="MLP_text_-I- ParaOverride-1">Můžem?</p>
			<p class="MLP_text_-I- ParaOverride-1">Jen si sedněte.</p>
			<p class="MLP_text_-I- ParaOverride-1">A&#160;tady jako legálně nalejvaj ten váš bylinnej halucinogen?</p>
			<p class="MLP_text_-I- ParaOverride-1">Jasně že jo. Když budete mít štěstí, uvidíte i&#160;číšníka, co vám ho nadávkuje.</p>
			<p class="MLP_text ParaOverride-1">Kluci si sedli, překvapení, že jim to vykládá esenbák, dvacet minut bubnovali prsty o&#160;stůl a&#160;pak se zvedli a&#160;šli hledat číšníka.</p>
			<p class="MLP_text ParaOverride-1">U&#160;Sejkorova stolu se objevila tmavovlasá slečna.</p>
			<p class="MLP_text_-I- ParaOverride-1">Promiňte, kamarádka říkala, že na mě počká u&#160;stolu, kde pil prezident Svoboda.</p>
			<p class="MLP_text_-I- ParaOverride-1">To jste tu dobře, ale vaše kamarádka tu ještě není.</p>
			<p class="MLP_text_-I- ParaOverride-1">A&#160;čekáte někoho?</p>
			<p class="MLP_text_-I- ParaOverride-1">Ne.</p>
			<p class="MLP_text_-I- ParaOverride-1">Můžu si sednout?</p>
			<p class="MLP_text_-I- ParaOverride-1">Určitě.</p>
			<p class="MLP_text ParaOverride-1">Chvilku rozpačitě seděli a&#160;dívali se z&#160;okna. Docela se mu líbila.</p>
			<p class="MLP_text_-I- ParaOverride-1">Moje kamarádka se jmenuje Maruška, přijela sem pracovat jako zdravotní sestra. Znáte ji?</p>
			<p class="MLP_text_-I- ParaOverride-1">Asi ne.</p>
			<p class="MLP_text_-I- ParaOverride-1">Já jsem Eva.</p>
			<p class="MLP_text_-I- ParaOverride-1">Jarda.</p>
			<p class="MLP_text_-I- ParaOverride-1">V&#160;září tu nastupuju do nemocnice, dostala jsem sem taky umístěnku.</p>
			<p class="MLP_text_-I- ParaOverride-1">Na to se musíme napít.</p>
			<p class="MLP_text_-I- ParaOverride-1">A&#160;co si mám dát?</p>
			<p class="MLP_text_-I- ParaOverride-1">To se ptáte u&#160;stolu prezidenta Svobody? Dejte si šumavský.</p>
			<p class="MLP_text_-I- ParaOverride-1">Je to sladký?</p>
			<p class="MLP_text_-I- ParaOverride-1">Jo.</p>
			<p class="MLP_text_-I- ParaOverride-1">Jak to chutná?</p>
			<p class="MLP_text_-I- ParaOverride-1">Jako listy maliníku s&#160;kořenem zázvoru. Počkejte tady, já se hned vrátím.</p>
			<p class="MLP_text ParaOverride-1">Došel přes ulici na stanici, ze sklepa vytáhl lahev šumavského a&#160;vzal i&#160;skleničky, protože nebylo jisté, jestli číšníka vůbec uvidí. Byl poslední den Setkání mládeže, místní byli úplně grogy.</p>
			<p class="MLP_text ParaOverride-1">Vrátil se do salonku. Rádio hrálo <span class="MLP_znak_kurziva_11b">Lékořici</span><span class="MLP_znak_kurziva_11b CharOverride-1">.</span> Povídali si o&#160;její cestě do Vimperka. Pak si připili. Pak se něčemu smáli.</p>
			<p class="MLP_text ParaOverride-1">A&#160;pak ji vlekl k&#160;bílému pámelníku před základní školou československo-sovětského přátelství.</p>
			<p class="MLP_text ParaOverride-1">„Strejda na mě křičel: To všechno bylo pěkně zákeřný! A&#160;mně to došlo až teď.“</p>
			<p class="MLP_text ParaOverride-1">Nedokázal se na Kristýnu podívat. Zíral na koberec, na vlasy, které na něj napadaly.</p>
			<p class="MLP_text ParaOverride-1">V&#160;listopadu Evu viděl podruhé.</p>
			<p class="MLP_text ParaOverride-1">Stavila se na stanici s&#160;tím, že pracuje v&#160;nemocnici.</p>
			<p class="MLP_text ParaOverride-1">A&#160;je těhotná.</p>
			<p class="MLP_text ParaOverride-1">Plodem nedělního odpoledne v&#160;hotelu Hvězda a&#160;lahve šumavského, plodem jediného léta ve znamení hippies, které kdy tahle země zažila, plodem svazáckého Woodstocku, který vešel do dějin jako první Setkání mládeže Šumavy, byla jeho nádherná dcera, která chce znát odpovědi.</p>
			<p class="MLP_text ParaOverride-1">A&#160;on žádné nemá.</p>
			<p class="MLP_text ParaOverride-1">Má jen otázky:</p>
			<p class="MLP_text ParaOverride-1">Dokáže Kristýna někdy pochopit, že by ve Vimperku tak krásnou holku jako Eva nikdy neulovil?</p>
			<p class="MLP_text ParaOverride-1">A&#160;že kdyby nebylo Setkání mládeže, stal by se z&#160;něho alkoholik?</p>
			<p class="MLP_text ParaOverride-1">Jezdil by do Horní Vltavice za Cikánkami, které by se po něm oháněly sekerou, aby mu dokázaly, že o&#160;něj stojí, a&#160;pak se ho snažily přesvědčit, že všichni ti černovlasí caparti jsou do jednoho jeho.</p>
			<p class="MLP_text ParaOverride-1">Setkání mládeže Šumavy se nepořádala jen kvůli páření svazáků a&#160;početí nové generace budoucích straníků, ale i&#160;kvůli osídlení Šumavy.</p>
			<p class="MLP_text ParaOverride-1">„Takže je to pravda, tati?“</p>
			<p class="MLP_text ParaOverride-1">Nešlo o&#160;to, že lží bylo moc, kdepak, ty nám jdou samy, spíš o&#160;to, že jeho dcera už asi všechno ví.</p>
			<p class="MLP_text ParaOverride-1">„Víš, že mě to ani nepřekvapuje? Jak můžu bejt něčím výjimečná, když jsem dítě týhle monstrakce!? Mutant SSM?“</p>
			<p class="MLP_text ParaOverride-1">Neodpověděl.</p>
			<p class="MLP_text ParaOverride-1">Zírala na stěnu, kde visel její obraz s&#160;kuklami a&#160;housenkami. „Proč bych měla malovat něco úžasnýho a&#160;originálního? Jak bych vůbec mohla?“</p>
			<p class="MLP_text ParaOverride-1">„Kristýno, všechno bylo tenkrát jiný, než si myslíš. Lidi byli jiní… To nebyli ubožáci, co se dneska povalujou v&#160;každý hospodě nebo zařezávaj v&#160;kancelářích. Všichni měli dlouhý vlasy ozdobený květinama, ošoupaný rifle, trička s&#160;planoucíma srdcema a&#160;všichni věřili, že tahle země jednou bude úplně jiná…,“ došla mu slova, protože svou dceru počal ve světě, který ona už nikdy nezažije.</p>
			<p class="MLP_text ParaOverride-1">To ona byla stopou zázračného světa před invazí.</p>
			<p class="MLP_text ParaOverride-1">Jenže jediná stopa onoho zázračného světa vytáhla fotografii, kterou udělal Ruda Zídek a&#160;kterou Sejkora tak dobře znal, a&#160;vrazila mu ji přímo před obličej:</p>
			<p class="MLP_text ParaOverride-1">„Celej život jste mi tvrdili, že přede mnou nic skrývat nebudete! Žádný lži, co lidem ve škole a&#160;v&#160;práci tlučou do hlavy, se u&#160;nás doma papouškovat nebudou! A&#160;přitom jste mi lhali den co den!</p>
			<p class="MLP_text ParaOverride-1">Vy jste si mě udělali za tím pámelníkem, co je před základní školou, že jo?“</p>
			<p class="MLP_text ParaOverride-1">Zíral na drobné bílé kuličky a&#160;zelené lístky a&#160;nevěděl, co říct, jen si vzpomněl, jak v&#160;druhé třídě přišla s&#160;brekem domů, protože za keřem viděla kluka, co lezl po ožralé holce.</p>
			<p class="MLP_text ParaOverride-1">„Za keřem, ve kterým se válej ty vožralý prasata! Proto ti říkaj Zákeřník?“</p>
		</div>
</body>
</html>