<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="MLP_uroven2_kapitola ParaOverride-1">Starý pes</p>
			<p class="MLP_text_bez1radku ParaOverride-1">Na podlaze koupelny ležely Kristýniny batikované šaty a&#160;na poličce spatřil Sejkora něco, co doma ještě neviděl&#160;– bleděmodrý zapalovač.</p>
			<p class="MLP_text ParaOverride-1">Šaty nevoněly parfémem Dior, který před měsícem zabavil z&#160;kamionu ožralého polského řidiče, páchly nikotinem.</p>
			<p class="MLP_text ParaOverride-1">Jestlipak Eva ví, že naše dceruška kouří?</p>
			<p class="MLP_text ParaOverride-1">Ale aspoň je Kristýna doma.</p>
			<p class="MLP_text ParaOverride-1">S&#160;přemáháním se pustil do holení. Slunce planulo na obloze a&#160;břicho bolelo důvěrně známou bolestí. Táta jednou prohlásil, že je mu po šumavském vždycky tak, jako by snědl veverku, kterou si zapomněl uvařit.</p>
			<p class="MLP_text ParaOverride-1">I&#160;doktor Sejkoru varoval. Pití bylinného způsobuje halucinace, deprese a&#160;stav naprosté <span class="MLP_znak_kurziva_11b">etické degenerace individua</span><span class="MLP_znak_kurziva_11b CharOverride-1">,</span> což byl, jak ho překvapilo, běžný lékařský termín.</p>
			<p class="MLP_text ParaOverride-1">Dám si jíl, pomyslel si, srnky ho olizujou, vždycky když je jim bídně.</p>
			<p class="MLP_text ParaOverride-1"><span class="MLP_znak_kurziva_11b">Nejbezpečnější je chovat se jako zvěř,</span> řekl jednou táta. <span class="MLP_znak_kurziva_11b">Jak začneš něco vymejšlet vlastní hlavou, seš</span> v&#160;<span class="MLP_znak_kurziva_11b">pytli.</span></p>
			<p class="MLP_text ParaOverride-1">Otřel si tvář ručníkem a&#160;zamířil do kuchyně, aby si spravil žaludek.</p>
			<p class="MLP_text_bez1radku_-12-0- ParaOverride-1">Včerejšek proběhl uspokojivě. Po návštěvě Mykoprodukty se vrátil se soudruhem Mohoritou do hotelu Hvězda. Vypil šest piv a&#160;čtyři vodky. Zůstával ve střehu, kdykoli ho mohli obvinit z&#160;kontaktu s&#160;Václavem Havlem, ale odpadl při debatě o&#160;ekonomické situaci v&#160;Maďarsku a&#160;Polsku. Samotný závěr večera si nepamatoval, ale soudruh Mohorita jedl, pil a&#160;veselil se.</p>
			<p class="MLP_text ParaOverride-1">Přesto nebylo vyloučeno, že ho dojezd šumavského dostihl.</p>
			<p class="MLP_text ParaOverride-1">„Nevíš, co je s&#160;Mohoritou?“ zeptal se Kaňky, který měl službu a&#160;okamžitě zvedl sluchátko.</p>
			<p class="MLP_text ParaOverride-1">„Byl tu, vzkazoval, že vám děkuje, říkal, že si prohlídne stanový městečko, promluví s&#160;mládežníkama, osonduje náladu a&#160;připraví si projev. Litoval, že tu nejste.“</p>
			<p class="MLP_text ParaOverride-1">„Sežeň bednu šumavskýho, a&#160;jestli se vrátí, dáš mu ji jako dárek.“</p>
			<p class="MLP_text ParaOverride-1">„Ale dyť jsme sami vyhlásili zákaz prodeje! Přece víte, jak v&#160;drogerii zuřili, když museli flašky vytahovat z&#160;regálů.“</p>
			<p class="MLP_text ParaOverride-1">„Nějak si poradíš. Přijedu do dvaceti minut.“</p>
			<p class="MLP_text ParaOverride-1">Zavěsil, zabloudil pohledem k&#160;prosklené knihovně v&#160;obýváku a&#160;najednou měl pocit, že tu něco nehraje. Co když mu nainstalovali odposlouchávací zařízení? Na posledním školení o&#160;něm vykládali celé hodiny.</p>
			<p class="MLP_text ParaOverride-1">A&#160;pak si na parapetu všiml otočeného rámečku.</p>
			<p class="MLP_text ParaOverride-1">Fotka z&#160;hospody na Včelné&#160;– vzpomínka na časy před osmašedesátým&#160;–, na které byl s&#160;Leškem, Rudou, Otou, Vrabcem a&#160;Hellnerem a&#160;svou milovanou motorkou, zmizela.</p>
			<p class="MLP_text ParaOverride-1">Sebrala ji Kristýna?</p>
			<p class="MLP_text ParaOverride-1">Jestli se o&#160;jeho tajemství dozví jeho dcera, svět se mu rozpadne pod rukama, ať už se bude chovat jako zvěř, nebo bude něco vymýšlet vlastní hlavou.</p>
		</div>
</body>
</html>