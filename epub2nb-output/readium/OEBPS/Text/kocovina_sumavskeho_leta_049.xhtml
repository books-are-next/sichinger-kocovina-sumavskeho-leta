<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-44" class="MLP_uroven2_kapitola ParaOverride-1">Dobří lidé</p>
			<p class="MLP_text_bez1radku ParaOverride-1">Michal si sedl na ponk u&#160;okna a&#160;vytáhl zmačkanou fotku. Zelená simca byla pryč, na autobusové zastávce, kde na něho včera ráno čekala Kristýna ve světlých šatech, nikdo nestál.</p>
			<p class="MLP_text_-I- ParaOverride-1">Co vám Sejkora udělal?</p>
			<p class="MLP_text_-I- ParaOverride-1">Nemám právo ti to říct.</p>
			<p class="MLP_text_-I- ParaOverride-1">Proč ne?</p>
			<p class="MLP_text_-I- ParaOverride-1">Protože jde o&#160;Kristýnu.</p>
			<p class="MLP_text ParaOverride-1">Jenže v&#160;srpnu 1968 ještě Kristýna ani nebyla na světě, narodila se v&#160;květnu 1969.</p>
			<p class="MLP_text ParaOverride-1">A&#160;rozhodně se podobala Sejkorovi. Měla jeho oči, široká ramena, dokonce se i&#160;mračila jako on.</p>
			<p class="MLP_text ParaOverride-1">Na chodbě se ozvaly kroky a&#160;Ota otevřenými dveřmi nahlédl do dílny.</p>
			<p class="MLP_text ParaOverride-1">„Co tu ještě děláš?“</p>
			<p class="MLP_text ParaOverride-1">„Chtěl jsem si zavolat.“</p>
			<p class="MLP_text ParaOverride-1">„Tak pojď. A&#160;dík, žes mi ráno helfnul. Nedělalo se ti přes den blbě?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Jedl jsi?“</p>
			<p class="MLP_text ParaOverride-1">„Jo,“ zalhal Michal. „Asi jsem na něco přišel. Tátu tenkrát poslali jako záložáka do tajný tiskárny ministerstva vnitra a&#160;tam sebral <span class="MLP_znak_kurziva_11b">Plán</span> útoku na Německo. A&#160;vy jste mu pomohl je schovat.“</p>
			<p class="MLP_text ParaOverride-1">„Vo tom se s&#160;tebou nebudu bavit.“</p>
			<p class="MLP_text ParaOverride-1">„Ten plán přenes přes hranici Milan Hellner. Předal ho bundes­wehru, a&#160;proto potom dostal v&#160;Německu zakázku stavět. A&#160;vy jste to věděli, a&#160;za mlčení dostal každej z&#160;vás návrh baráku.“ Kývl k&#160;fotce na Otově psacím stole, na které stál krásný rodinný dům.</p>
			<p class="MLP_text ParaOverride-1">„Milan by nikdy takhle nešmelil. Byl to nejhodnější člověk, jakýho jsem znal,“ řekl Ota smutně. „Jednou přišel do Hvězdy a&#160;povídá: <span class="MLP_znak_kurziva_11b">Nakreslil jsem barák</span>, <span class="MLP_znak_kurziva_11b">co by se ti mohl líbit.“</span></p>
			<p class="MLP_text ParaOverride-1">„Jen tak vám dal projekt baráku?“</p>
			<p class="MLP_text ParaOverride-1">„Jo. Věděl, že zdrhne. A&#160;jsem hrdej na to, že jsem vlastníma rukama postavil dům, kterej navrhl tak slušnej člověk.“</p>
			<p class="MLP_text ParaOverride-1">„Kde chtěl táta stavět?“</p>
			<p class="MLP_text ParaOverride-1">„Někde u&#160;nemocnice byl volnej pozemek.“</p>
			<p class="MLP_text ParaOverride-1">„Tam, kde bydlí Vrabec?“</p>
			<p class="MLP_text ParaOverride-1">„Neřekl jsem, že tam, kde bydlí Vrabec, kristepane, tobě taky nemůže člověk nic říct, abys hned z&#160;lidí nenadělal vrahy. Já nevím, kde u&#160;nemocnice, tam je místa habaděj.“</p>
			<p class="MLP_text ParaOverride-1">Michal přikývl, protože Vrabec i&#160;Vrabcová mu chtěli pomoct.</p>
			<p class="MLP_text ParaOverride-1">„Sejkora taky bydlí u&#160;nemocnice. Co když tátovi ten pozemek vyfoukl!“</p>
			<p class="MLP_text ParaOverride-1">„Sejkora nikomu nic nevyfoukl.“</p>
			<p class="MLP_text ParaOverride-1">„Proč mu říkáte Zákeřník?“</p>
			<p class="MLP_text ParaOverride-1">Ota se k&#160;němu otočil a&#160;světle modré oči zaplály hněvem.</p>
			<p class="MLP_text ParaOverride-1">„Nech toho, povídám.“</p>
			<p class="MLP_text ParaOverride-1">„Krejete Sejkoru. Proč? Něco na vás má?“</p>
			<p class="MLP_text ParaOverride-1">„Vzal jsem tě sem, protože mi tě bylo líto, ale byla to chyba. Tady nemáš co dělat.“</p>
			<p class="MLP_text ParaOverride-1">„Zaměstnal jste mě, abyste mě hlídal. Vím, že jste v&#160;osmašedesátým s&#160;Bačou a&#160;Čáryfukem pomáhal tátovi na Drosselhofu schovat protisovětský letáky.</p>
			<p class="MLP_text ParaOverride-1">To vy jste tátovi volal, než ho zastřelili. Řekl jste mu, že musí přijet na Drosselhof. Věděl jste, kde stojí sovětská hlídka a&#160;že ti kluci jsou mladí a&#160;vystrašení. Věděl jste, jaký zvuky vydával výfuk tátovy motorky. Měl jste děti a&#160;dostal jste strach&#160;– došlo vám, že Rusáci ty letáky najdou.“</p>
			<p class="MLP_text ParaOverride-1">„Já tvýmu tátovi nevolal, Michale. Poslouchej, spousta lidí se ti snaží pomoct a&#160;ty bys je neměl podezírat.“</p>
			<p class="MLP_text ParaOverride-1">„Proč jste se kamarádili se Sejkorou?“</p>
			<p class="MLP_text ParaOverride-1">„Protože se s&#160;ním dobře chlastalo. A&#160;není od věci mít na malým městě někoho, kdo tě vytáhne z&#160;bryndy. Kluk mýho souseda, takový jelito jako ty, strhal rudý vlajky na zimním stadionu. Borovec hned, že to pošle na školu, že ho vyhodí…, ale nic se nestalo. Kluk dostudoval, dělá šéfa technickejch služeb. Má rodinu. Vsadím se, že to stopnul Sejkora.“</p>
			<p class="MLP_text ParaOverride-1">„Vy mu věříte?“</p>
			<p class="MLP_text ParaOverride-1">„Tenkrát jsem mu věřil.“</p>
			<p class="MLP_text ParaOverride-1">„Proč jste mu přezdívali Zákeřník?“</p>
			<p class="MLP_text ParaOverride-1">„To s&#160;tím nemá co dělat.“</p>
			<p class="MLP_text ParaOverride-1">„O&#160;co šlo?“</p>
			<p class="MLP_text ParaOverride-1">„Tvůj táta si z&#160;něj jednou udělal legraci. Občas se opil a&#160;měl takový blbý nápady.“</p>
			<p class="MLP_text ParaOverride-1">„Jaký nápady?“</p>
			<p class="MLP_text ParaOverride-1">„Poslal mu fotku.“</p>
			<p class="MLP_text ParaOverride-1">„Jakou fotku?“</p>
			<p class="MLP_text ParaOverride-1">„To ti nikdy neřeknu.“</p>
			<p class="MLP_text ParaOverride-1">„Jak to souvisí s&#160;Kristýnou?“</p>
			<p class="MLP_text ParaOverride-1">„Jestli ti tohle někdo řekne, tak mu rozbiju hubu, rozumíš?“</p>
			<p class="MLP_text ParaOverride-1">„Kdo všechno o&#160;tý fotce, co poslal táta Sejkorovi, ví?“</p>
			<p class="MLP_text ParaOverride-1">„Dojde ti někdy, že to spolu vůbec nesouvisí? Tvýho tátu zastřelili Rusáci!“</p>
			<p class="MLP_text ParaOverride-1">Na schodech se ozvaly kroky, Michal se otočil, protože doufal, že se do dílny vrací Podruh, ale do chodby vkročil štíhlý muž v&#160;modré bundě.</p>
			<p class="MLP_text ParaOverride-1">„Řešíte, kdo koho zastřelil? To si radši zavřete dveře,“ řekl, usmál se a&#160;kývl na Michala: „Ty půjdeš se mnou, mladej.“</p>
		</div>
</body>
</html>