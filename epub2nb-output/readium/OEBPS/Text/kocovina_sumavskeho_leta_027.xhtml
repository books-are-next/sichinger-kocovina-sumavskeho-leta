<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Důvěryhodná svědectví</p>
			<p class="MLP_text_bez1radku ParaOverride-1">„Jak se máš?“ ozvala se v&#160;telefonu Sejkorova manželka Eva.</p>
			<p class="MLP_text ParaOverride-1">„Dobře,“ vypravil ze sebe.</p>
			<p class="MLP_text ParaOverride-1">„Tady je nádherně. Každý ráno mám pocit, že ve vzduchu cítím moře. Víš, co sem vane od Baltu?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Ionty jodu a&#160;molekuly mořský soli a&#160;ze země tu stoupá nádherný příjemný teplo.“</p>
			<p class="MLP_text ParaOverride-1">Představil si Jizerské hory, ze kterých stoupá teplo a&#160;ve vzduchu plují ionty jodu.</p>
			<p class="MLP_text ParaOverride-1">Snad si to Eva užije.</p>
			<p class="MLP_text ParaOverride-1">Od chvíle, co ji jako zdravotní sestře přidělili umístěnku do Vimperka, říkávala, že by klidně mohla žít i&#160;na Sibiři. A&#160;třeba tam díky němu i&#160;skončí. „Už Kristýně napsali, jestli ji vzali?“</p>
			<p class="MLP_text ParaOverride-1">„Ještě ne.“</p>
			<p class="MLP_text ParaOverride-1">„A&#160;co dělá?“</p>
			<p class="MLP_text ParaOverride-1">„Někde venku kreslí.“ Má jí říct, že jejich neteř utekla do Ram­steinu?</p>
			<p class="MLP_text ParaOverride-1">„Zaplatila složenku za vodu?“</p>
			<p class="MLP_text ParaOverride-1">„Snad jo.“</p>
			<p class="MLP_text ParaOverride-1">„Peníze jsi jí tam nechal?“</p>
			<p class="MLP_text ParaOverride-1">„Nechal.“</p>
			<p class="MLP_text ParaOverride-1">„Povídáš si s&#160;ní?“</p>
			<p class="MLP_text ParaOverride-1">„Nevím, jak se s&#160;ní mám bavit.“</p>
			<p class="MLP_text ParaOverride-1">„Nesmíš na ni hned vyletět, má z&#160;tebe strach.“</p>
			<p class="MLP_text ParaOverride-1">„Strach? Já jsem na ni hodnej.“</p>
			<p class="MLP_text ParaOverride-1">„To si jenom namlouváš. Vyprávěj jí třeba, co jsi jedl, jestli ti to chutnalo, něco takovýho obyčejnýho.“</p>
			<p class="MLP_text ParaOverride-1">„Já jím jen starý gumový rohlíky a&#160;přesolenou tlačenku a&#160;ty už nemůžu ani vidět.“</p>
			<p class="MLP_text ParaOverride-1">„Ty nechodíš na obědy?“</p>
			<p class="MLP_text ParaOverride-1">„Všechno se teď na mě nějak valí.“</p>
			<p class="MLP_text ParaOverride-1">„Musíš jíst zdravě.“ Odmlčela se a&#160;předtím, než ho napadlo, co říct, spustila: „Všichni doktoři tady ví, že za problémy se štítnou žlázou může Černobyl a&#160;že na Šumavě byl spad nejhorší v&#160;republice…“</p>
			<p class="MLP_text ParaOverride-1">Pod okny stanice se mihl soudruh Modrá bunda.</p>
			<p class="MLP_text ParaOverride-1">„Evo, musím končit. Zavolám pozdějc. Měj se.“</p>
			<p class="MLP_text ParaOverride-1">„Ty taky,“ popřála mu ze vzduchu, ve kterém se třpytily molekuly mořské soli, které nikdy neviděl a&#160;nejspíš ani neuvidí.</p>
			<p class="MLP_text_bez1radku_-12-0- ParaOverride-1">Civilní oblečení a&#160;tělo bez pivního mozolu pořád Sejkoru vyvádělo z&#160;míry. Zvykl si jednat s&#160;uniformami. Místní lampasáci v&#160;civilu nikdy nechodili. Loni tu slovenský důstojník naboural služební auto a&#160;po havárii se zjistilo, že nejenže neměl řidičák, ale nevlastnil jediný kousek civilního oblečení&#160;– ani ponožku, ani kapesník.</p>
			<p class="MLP_text ParaOverride-1">„Mluvil jsi se soudruhem náčelníkem?“</p>
			<p class="MLP_text ParaOverride-1">„Volal jsem do nemocnice, ještě nic neví.“</p>
			<p class="MLP_text ParaOverride-1">„Jsem tu kvůli Juliovi.“</p>
			<p class="MLP_text ParaOverride-1">Sejkora se už už chtěl začít omlouvat, že hlášení ještě nenapsal, ale Modrá bunda pokračoval: „Mám zprávu od techniků. Vozidlo, kterým náš kontakt přijel na schůzku, v&#160;tom dost hapruje.“</p>
			<p class="MLP_text ParaOverride-1">„Co je s&#160;ním?“</p>
			<p class="MLP_text ParaOverride-1">„Vůbec nestartuje.“</p>
			<p class="MLP_text ParaOverride-1">„Je to starej křáp,“ rozhorlil se Sejkora, ale uvědomil si, že ohledně Michalova auta musí být opatrný.</p>
			<p class="MLP_text ParaOverride-1">„Právě. Jel bys na tak důležitou tajnou schůzku s&#160;předním disidentem v&#160;takovém kastrolu? Možná, kdyby to bylo z&#160;kopce, jako všude ve Vimperku, ale ta ulice ve Zdíkově je rovná jak pravítko. Já tam byl. Bez nabité baterky se tam nikdo nerozjede.“</p>
			<p class="MLP_text ParaOverride-1">„No jo,“ pronesl Sejkora zamyšleně.</p>
			<p class="MLP_text ParaOverride-1">„Horší je, že ten kluk má alibi. Včera ve čtyři hodiny odpoledne, kdy došlo ke kontaktu s&#160;Havlem, kopal před nemocnicí. Viděla ho nějaká Vrabcová a&#160;pár dalších důvěryhodných svědků včetně soudruha Borovce.“</p>
			<p class="MLP_text ParaOverride-1">Tak za mými zády jste poslali do špitálu za Borovcem svoje lidi, došlo Sejkorovi.</p>
			<p class="MLP_text ParaOverride-1">Modrá bunda pokračoval: „Julius kopal s&#160;nějakým Podruhem a&#160;jedním čobolem, to jméno jsem zapomněl.“</p>
			<p class="MLP_text ParaOverride-1">„Peter Čarnič, místní mu říkaj Čáryfuk.“</p>
			<p class="MLP_text ParaOverride-1">„To je on. Ti dva ale utekli.“ Vytáhl seznam svědků. „Znáš je všechny?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Spolehliví občané?“</p>
			<p class="MLP_text ParaOverride-1">„Do jednoho.“ Borovec, Vozobule, Mareš, Eigner… důchodci, kteří si všímali všeho, co se kde šustlo.</p>
			<p class="MLP_text ParaOverride-1">„A&#160;další dva svědci, prověření dlouholetí členové strany, sledovali Čáryfuka kvůli Bihárymu, to je ten Cikán.“</p>
			<p class="MLP_text ParaOverride-1">„Ale Biháry tam ten den vůbec nekopal.“</p>
			<p class="MLP_text ParaOverride-1">„Právě to jim přišlo podezřelé, báli se, že se schovává někde poblíž v&#160;lese a&#160;chystá vykrádačku.“ Modrá bunda se odmlčel. „Taky jsem se byl podívat ve středisku Jivaku. Znáš toho vedoucího?“</p>
			<p class="MLP_text ParaOverride-1">„Jo, Ota Tégl, spolehlivej chlap,“ řekl, protože se před invazí kamarádili a&#160;Ota mu šel za svědka.</p>
			<p class="MLP_text ParaOverride-1">„Poslyš, soudruhu, já vím, že se tu a&#160;tam napijeme. Ale známe míru, víme, že pijeme platan z&#160;Protivína a&#160;tuzemák z&#160;Jindřichova Hradce. Ale chobotničky a&#160;modrý bols na schodech střediska v&#160;pracovní den v&#160;deset hodin ráno?</p>
			<p class="MLP_text ParaOverride-1">A&#160;mezi námi, takový lidský odpad jako ve vašem středisku Jivak, jsem už dlouho neviděl. To není žádná senegalská rota, co se jí snažíte v&#160;kasárnách předělat na fungující občany, tohle jsou zaměstnanci státního podniku, který zásobuje obyvatele pitnou vodou. Celý ten cirkus s&#160;kapitalistickým chlastem by se klidně vzhledem k&#160;načasování dal brát jako politická provokace, která má ohrozit bezpečnost Setkání mládeže.“</p>
			<p class="MLP_text ParaOverride-1">Sejkora na to nic neřekl. Chlapi z&#160;Jivaku nebyli žádné hvězdy, ale tvrdit o&#160;nich, že jsou lidský odpad, mohl jen ubožák.</p>
			<p class="MLP_text ParaOverride-1">„Co myslíš, soudruhu?“</p>
			<p class="MLP_text ParaOverride-1">„Já myslím, že v&#160;tom Julius nejede. Napadlo mě, že po osmašedesátém tu řada bývalých důstojníků naší armády neprošla prověrkami, a&#160;ti se dodneška touží pomstít všem, co jim zničili život…“</p>
			<p class="MLP_text ParaOverride-1">„Takže sis vyslechl přednášku kolegy z&#160;vojenské kontrarozvědky, viď?“</p>
			<p class="MLP_text ParaOverride-1">Sejkora polkl, přikývl a&#160;pochopil, že na Modrou bundu si jen tak nepřijde.</p>
			<p class="MLP_text ParaOverride-1">„Napadla mě osobnější varianta vztahu mezi tebou a&#160;Juliem.“</p>
			<p class="MLP_text ParaOverride-1">„Jeden čas chodil s&#160;mojí dcerou,“ přiznal Sejkora okamžitě, aby to měl za sebou, ale moc se mu neulevilo.</p>
			<p class="MLP_text ParaOverride-1">„To se podívejme. Chodil s&#160;tvojí dcerou.“</p>
			<p class="MLP_text ParaOverride-1">„Jeho alibi na včera odpoledne sedí. Potvrdil to i&#160;soudruh Borovec. Musíme najít někoho, kdo je nebo byl ve spojení s&#160;armádou a…“</p>
			<p class="MLP_text ParaOverride-1">„Ono se řekne alibi, ale ten Čáryfuk s&#160;tím Podruhem byli u&#160;jámy pár minut a&#160;zmizeli…“ Modrá bunda zdvihl seznam svědků. „Vrabcová, osmdesát tři, Vozobule, osmdesát osm, Borovec před operací, Mareš na interně, Eigner s&#160;těžkou cukrovkou. Za pár dní může být všechno jinak.“</p>
			<p class="MLP_text ParaOverride-1">Sejkora přikývl.</p>
			<p class="MLP_text ParaOverride-1">Jestli Borovcova operace nedopadne a&#160;ostatní svědci umřou, tenhle seznam se bude pohřešovat stejně jako všechny výpovědi.</p>
			<p class="MLP_text ParaOverride-1">„Vypravíš se za soudruhem Borovcem a&#160;ověříš u&#160;něj Juliovo alibi.“</p>
			<p class="MLP_text ParaOverride-1">Sejkora přikývl. Modrá bunda nesebral odvahu vypravit se za Borovcem a&#160;podívat se, jak jednou dopadne. Kdepak, do špitálu se nikomu za kamarády nechce.</p>
			<p class="MLP_text ParaOverride-1">Sáhl po čepici.</p>
			<p class="MLP_text ParaOverride-1">Jak se zdálo, Michal bude v&#160;bezpečí, dokud bude Borovec naživu.</p>
			<p class="MLP_text ParaOverride-1">Budu muset svému nadřízenému držet palce a&#160;zapomenout, že bych po něm převzal stanici, pomyslel si a&#160;vydal se ke služebnímu vozidlu.</p>
		</div>
</body>
</html>