<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-9" class="MLP_uroven2_kapitola ParaOverride-1">Tekutá vata</p>
			<p class="MLP_text_bez1radku ParaOverride-1">V&#160;místnosti seděli čtyři zástupci prachatické SNB. Za okres tu byl okresní tajemník ONV, za město městský tajemník MNV, za svazáky předsedové okresní i&#160;městské organizace. Esenbáci byli v&#160;uniformách, tajemníci v&#160;oblecích a&#160;svazáci ve světle modrých košilích a&#160;s&#160;rudými kravatami.</p>
			<p class="MLP_text ParaOverride-1">Sejkora na ně kývl, oni kývli na něj. Oknem zahlédl, jak na dvůr vchází podplukovník vojenské kontrarozvědky. Toho tu nečekal, a&#160;tak si okamžitě vzpomněl na svou neteř v&#160;Ramsteinu.</p>
			<p class="MLP_text ParaOverride-1">„Je deset nula osm,“ prohodil netrpělivě šéf okresní organizace SSM.</p>
			<p class="MLP_text ParaOverride-1">„Ještě počkáme,“ oznámil šéf místní SSM a&#160;vzápětí vstoupili dva muži z&#160;prachatické StB, oba v&#160;civilu. Sejkora je znal od vidění, ten menší a&#160;tlustý byl vždycky tak napuchlý, že se zdálo, že každým okamžikem praskne, a&#160;ten vysoký sloužíval ve Vimperku jako lampasák a&#160;udával tak srdnatě, že si ho všimli na okrese.</p>
			<p class="MLP_text ParaOverride-1">„Je tu rádio?“ zeptal se ten tlustý.</p>
			<p class="MLP_text ParaOverride-1">„Tamhle v&#160;koutě,“ ukázal šéf místní SSM.</p>
			<p class="MLP_text ParaOverride-1">Estébák zapnul rádio. Ozvala se populární píseň:</p>
			<p class="MLP_verse_-I-_-12-12- ParaOverride-1">Rozhod jsem se léčit lásku lékořicí,<br/>objednám si aspoň tisíc odnoží.<br/>Pak si svařím soudek vína se skořicí…</p>
			<p class="MLP_text ParaOverride-1">„Kdybych měl tolik prachů jako Neckář, tak budu pít něco pořádnýho, ne takovej sajrajt. Víno se skořicí.“ Nad tou představou se tlusťoch otřásl, nabral si na stolku v&#160;rohu polomáčené sušenky a&#160;vrátil se ke stolu.</p>
			<p class="MLP_text ParaOverride-1">„Ty jsi Sejkora?“</p>
			<p class="MLP_text ParaOverride-1">„Ano, soudruhu.“</p>
			<p class="MLP_text ParaOverride-1">„Co soudruh Borovec?“</p>
			<p class="MLP_text ParaOverride-1">„Čeká na chirurgický zákrok.“</p>
			<p class="MLP_text ParaOverride-1">„Jirka tady udělal neskutečnou práci. Věříme, že máš všechno pod kontrolou.“</p>
			<p class="MLP_text ParaOverride-1">„Ano, jistě. Mám.“</p>
			<p class="MLP_text ParaOverride-1">„Co víš o&#160;letišti?“</p>
			<p class="MLP_text ParaOverride-1">Sejkora polkl.</p>
			<p class="MLP_text ParaOverride-1">„O&#160;letišti?“</p>
			<p class="MLP_text ParaOverride-1">„Tak vidíte, soudruzi,“ zavrtěl vysoký estébák nevěřícně hlavou. „Za pár hodin nám slavnostně začíná Setkání mládeže a&#160;vypadá to, že jsme jeho přípravu podcenili jako nikdy předtím.“</p>
			<p class="MLP_text ParaOverride-1">Nikdo ze Sejkory nespouštěl oči. Všem už došlo, po kom se budou vozit.</p>
			<p class="MLP_text ParaOverride-1">Napětí v&#160;místnosti opadlo.</p>
			<p class="MLP_text ParaOverride-1">První pracovní schůze bezpečnostního štábu byla zahájena.</p>
			<p class="MLP_text_bez1radku_-12-0- ParaOverride-1">„Osmnáct let. Chápete to?“</p>
			<p class="MLP_text ParaOverride-1">Nikdo v&#160;místnosti nechápal, ale bylo jim to srdečně jedno, protože hubený estébák civěl na Sejkoru.</p>
			<p class="MLP_text ParaOverride-1">Osmnáct je mojí dceři, napadlo ho. Je doma, slíbila, že vyžehlí a&#160;poskládá prádlo. A&#160;osmnáct je mojí neteři, a&#160;ta je v&#160;Ramsteinu.</p>
			<p class="MLP_text ParaOverride-1">Po zádech mu stekla první kapka potu.</p>
			<p class="MLP_text ParaOverride-1">„Soudruhu, řekni nám, co jsi dělal, když ti bylo osmnáct? Nasával pivo a&#160;koukal holkám pod sukně, že ano?“</p>
			<p class="MLP_text ParaOverride-1">Sejkora se nervózně usmál.</p>
			<p class="MLP_text ParaOverride-1">„Mám pravdu?“</p>
			<p class="MLP_text ParaOverride-1">„Máš, soudruhu.“</p>
			<p class="MLP_text ParaOverride-1">„Já vím, že mám. Myslel jsi ale někdy na to, že zničíš NATO? Že rozvrátíš bundeswehr nebo Atlantickou alianci?“</p>
			<p class="MLP_text ParaOverride-1">„Ani ne,“ přiznal Sejkora upřímně.</p>
			<p class="MLP_text ParaOverride-1">„Dokázal bys jako nepřítel socialistického zřízení už v&#160;osmnácti letech provést takový skutek, který by způsobil okamžité propuštění sovětského ministra obrany&#160;– válečného hrdiny druhé světové války&#160;– a&#160;dvou tisíc důstojníků? Myslel jsi na to, když jsi nasával čůčo?“</p>
			<p class="MLP_text ParaOverride-1">„No… Nemyslel.“</p>
			<p class="MLP_text ParaOverride-1">„Ale jsou lidé, kteří na to nejenom myslí, ale také to dokážou. Víš, co je to za lidi?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Mladí lidé, kteří se v&#160;osmnácti letech rozhodnou změnit svět&#160;– jako Mathias Rust.“</p>
			<p class="MLP_text ParaOverride-1">Mathias Rust? Kdo to je Mathias Rust? Sejkora si kupodivu vzpomněl; byl to amatérský západoněmecký pilot, který před týdnem přeletěl ostře střeženou vzdušnou hranici Sovětského svazu a&#160;přistál na Rudém náměstí v&#160;Moskvě.</p>
			<p class="MLP_text ParaOverride-1">„Víte, jak o&#160;něm píšou novináři? Jako o&#160;<span class="MLP_znak_kurziva_11b">nebezpečným způsobem nezkušeném mladíkovi!</span></p>
			<p class="MLP_text ParaOverride-1">A&#160;přesně taková je celá naše mládež&#160;– nebezpečným způsobem nezkušená. Takže, soudruhu, znovu: co víš o&#160;místním letišti?“</p>
			<p class="MLP_text ParaOverride-1">Sejkora se nadechl. „My… nemáme… letiště.“</p>
			<p class="MLP_text ParaOverride-1">„Letos, soudruzi,“ pokračoval vysoký estébák, „očekáváme obrovský tlak. Nezaviněné neštěstí v&#160;Černobylu bude zneužito k&#160;politickým cílům. V&#160;Teplicích dav na ulici skanduje <span class="MLP_znak_kurziva_11b">My chceme dýchat! </span>a<span class="MLP_znak_kurziva_11b">&#160;</span>na pohotovostní jednotku, která se je snaží vytlačit, řve <span class="MLP_znak_kurziva_11b">Kolik za to máte?</span><span class="MLP_znak_kurziva_11b CharOverride-1">“</span> Výhružně pohlédl na Sejkoru: „Všechny, co něco podělají, přeložíme ještě tento týden, aby mohli zbytek života řezat do chuligánů v&#160;Teplicích.“</p>
			<p class="MLP_text ParaOverride-1">Sejkora polkl.</p>
			<p class="MLP_text ParaOverride-1">Zprávám o&#160;nedýchatelném vzduchu na severu nevěřil, dokud na Šumavu nezačaly hromadně přijíždět školy v&#160;přírodě. Jednou je volali na Nové Hutě, kde se nějaký deváťák opil a&#160;rozbil okna vedlejšího rekreačního objektu firmy, která stavěla Temelín.</p>
			<p class="MLP_text ParaOverride-1">Učitelka se bála, že úřady budou incident vyšetřovat jako průmyslovou sabotáž. Sejkora ji hodinu uklidňoval, že sežene sklenáře a&#160;nikdo se nic nedozví. Nabídla mu dort, protože slavila poněkud nepovedené narozeniny, a&#160;on si nakonec dal pár vaječných koňaků s&#160;tím, že ho Cívka odveze domů.</p>
			<p class="MLP_text ParaOverride-1">Učitelka vyprávěla, že tři týdny bylo ve vzduchu tolik síry, že skrz žlutou kaši nebyl vidět ani chodník pod nohama. Do školy chodila tekutou vatou a&#160;místo dětí potkávala nažloutlé stíny, které se ploužily ulicemi. Jednou se jí z&#160;toho strašně točila hlava a&#160;zdálo se jí, že z&#160;chodníku vytékají žlutošedé sliny.</p>
			<p class="MLP_text ParaOverride-1">O&#160;tom, že je vzduch plný jedu, se lidé dozvídali, jen když odvážní řidiči městské dopravy vyvěsili žluté praporky.</p>
			<p class="MLP_text ParaOverride-1">„Všechnu protistátní ekologickou činnost,“ pokračoval vysoký estébák, „řídí zpovzdáli osoby, který se vydávají za vědce, a&#160;překroucené informace předávají chartistům. Dejmal, Moldan, Vavroušek, Kužvart, ty všechny samozřejmě sledujeme. Proto jsme tady&#160;– abychom hledali stopy, které vedou od zelených anarchistů k&#160;chartistům.“</p>
			<p class="MLP_text ParaOverride-1">Předseda místní organizace SSM si odkašlal. „Ale mládežníci jsou prověření. Za všechny účastníky ručí jejich místní organizace SSM.“</p>
			<p class="MLP_text ParaOverride-1">„Soudruhu, ty nevíš, co za chamraď jsou ekoanarchisté a&#160;jaké nebezpečí představují pro naši mládež.“</p>
			<p class="MLP_text ParaOverride-1">Znovu pohlédl na Sejkoru, který o&#160;žádných ekoanarchistech v&#160;životě neslyšel.</p>
			<p class="MLP_text ParaOverride-1">„Kam je odvezeš?“</p>
			<p class="MLP_text ParaOverride-1">„Do Husince,“ vykoktal Sejkora, protože věděl, co s&#160;chuligány dělával Borovec. Před dvěma lety se na doporučení pražské orga­nizace SSM pozvala ruská rocková kapela, jenže ve Vimperku nikdo nechtěl, aby vystupovala, tak její koncert zrušili, muzikanty odvezli do hotelu v&#160;Husinci, kde se Rusové ožrali a&#160;rozmlátili pivnici i&#160;restauraci.</p>
			<p class="MLP_text ParaOverride-1">„To není řešení. Co když něco vyvedou i&#160;tam?“</p>
			<p class="MLP_text ParaOverride-1">„Tu nejhorší verbež svážíme do cikánského údolí pod Boubínem. Údolí objedeme a&#160;vracíme se zpátky na Prachatice, takže si ti ubožáci myslí, že jedeme na Vimperk, a&#160;když je pustíme, vydají se opačným směrem. Nejbližší značka bývala po deseti kilometrech až u&#160;Kratušína, tu jsme odstranili, takže než zjistí, že nemíří na Vimperk, dojdou až do Prachatic.“</p>
			<p class="MLP_text ParaOverride-1">„Není to verbež a&#160;nejsou to ubožáci,“ opravil ho předseda okresní organizace SSM.</p>
			<p class="MLP_text ParaOverride-1">„Na nádraží máš svoje lidi?“ pokračoval v&#160;Sejkorově výslechu estébák.</p>
			<p class="MLP_text ParaOverride-1">„Ano, i&#160;dvacet pomocníků VB a&#160;samozřejmě železniční ostrahu.“</p>
			<p class="MLP_text ParaOverride-1">„Záchytka je připravená?“</p>
			<p class="MLP_text ParaOverride-1">„Dvacet čtyři hodin denně po celou dobu Setkání.“ Záchytku zřídil Borovec, byla to nezařízená a&#160;nevětraná nemocniční místnost, kde se opilci nechávali vystřízlivět.</p>
			<p class="MLP_text ParaOverride-1">„No, dejme tomu,“ pronesl vysoký esbéták.</p>
			<p class="MLP_text ParaOverride-1">„Kdo přijede s&#160;projevem?“ zeptal se šéf místní SSM.</p>
			<p class="MLP_text ParaOverride-1">„Soudruzi, máme pro vás velké překvapení. Letos se na Setkání mládeže dostaví soudruh Vasil Mohorita.“</p>
			<p class="MLP_text ParaOverride-1">„Bude mít projev?“</p>
			<p class="MLP_text ParaOverride-1">„Ano, a&#160;na rozdíl od předešlých návštěv chce vidět stanové městečko, pohovořit si neformálně s&#160;mládežníky a&#160;strávit ve městě dvě noci. Bezpečnost si raději zajistíme v&#160;součinnosti s&#160;prachatickou VB.“ Pohlédl na Sejkoru. „Ale to neznamená, soudruhu, že nám nesepíšeš hlášení. A&#160;příště se s&#160;námi poraď, až na něco nebudeš stačit.“</p>
			<p class="MLP_text ParaOverride-1">Oba estébáci se na něho shovívavě usmáli a&#160;přítomní se začali s&#160;ulehčením zvedat.</p>
		</div>
</body>
</html>