<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>kocovina_sumavskeho_leta-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="kocovina_sumavskeho_leta-47" xml:lang="cs-CZ">
		<div class="Z-kladn--textový-r-meček">
			<p id="_idParaDest-45" class="MLP_uroven2_kapitola ParaOverride-1">Nezkrocené plameny</p>
			<p class="MLP_text_bez1radku ParaOverride-1">Silnice k&#160;náměstí byla opuštěná.</p>
			<p class="MLP_text_-I- ParaOverride-1">Tak si jdi.</p>
			<p class="MLP_text ParaOverride-1">Sejkora nevěděl, kam pojede, a&#160;téměř se mu ulevilo, když na konci cesty od náměstí spatřil, jak na něho Maruška Hojsová mává ve své modrobílé uniformě zdravotní sestry a&#160;ukazuje k&#160;parkovišti, kde z&#160;šedivé popelnice stoupal hustý kouř. „Zapálil to takovej zrzavej hulvát s&#160;roztrhanejma kalhotama, je z&#160;Reflektoru mladejch…“</p>
			<p class="MLP_text ParaOverride-1">„Já se o&#160;to postarám.“ Vystoupil z&#160;auta, uchopil rozpálené víko popelnice a&#160;sykl bolestí.</p>
			<p class="MLP_text ParaOverride-1">Vší silou popelnici nakopl. Převrátila se do trávy, doutnající papíry vylétly a&#160;snášely se do šedivé trávy, ve které zažíhaly plaménky. Zašlapal je, vrátil se do auta pro hadr a&#160;s&#160;jeho pomocí popelnici postavil a&#160;otevřel.</p>
			<p class="MLP_text ParaOverride-1">Ke kovové stěně se lepila zkroucená kopie středověké rytiny vimperského zámku. Vedle ní se škvařil igelitový pytlík s&#160;plesnivými fotkami. Vytáhl ho, i&#160;když mu dým pálil prsty a&#160;rukáv uniformy.</p>
			<p class="MLP_text ParaOverride-1">Fotky se nedaly rozlepit, a&#160;když přece jen kousek jedné odtrhl, zdálo se mu, že na ní vidí esenbáky a&#160;hasiče u&#160;schwarzenberského pivovaru.</p>
			<p class="MLP_text ParaOverride-1">Jenže co záleželo na tom, kdo před lety škrtl sirkou?</p>
			<p class="MLP_text ParaOverride-1">Vrabec měl pravdu&#160;– stejně by to nikdy nevyšetřoval.</p>
			<p class="MLP_text ParaOverride-1">Fotku, ze které měl strach, v&#160;obálce nenašel.</p>
			<p class="MLP_text ParaOverride-1">Ale nijak se mu neulevilo, dotýkal se minulosti, která sice vypadala, že všechno spaluje ohromnými plameny, ale dál v&#160;sobě ukrývá stíny, které se jeden od druhého nedají odlepit.</p>
			<p class="MLP_text_bez1radku_-12-12- ParaOverride-1">„Za Borovcem nemůžeš,“ oznámila mu Maruška Hojsová, když zaklepal na dveře s&#160;nápisem:</p>
			<p class="MLP_text_uprostred_-I- ParaOverride-1">Chirurgické oddělení</p>
			<p class="MLP_text_uprostred_-I- ParaOverride-1">Nevstupujte!</p>
			<p class="MLP_text_uprostred_-I- ParaOverride-1">Vyčkejte na příchod zdravotní sestry!</p>
			<p class="MLP_text_-12-0- ParaOverride-1">„Jak dopadla operace?“</p>
			<p class="MLP_text ParaOverride-1">„Ještě ani neví, kdy ho budou řezat.“</p>
			<p class="MLP_text ParaOverride-1">Jo jo, napadlo Sejkoru, doktoři budou nejdřív slavit a&#160;pak možná řezat.</p>
			<p class="MLP_text ParaOverride-1">„Byla tu jeho žena nebo dcera?“</p>
			<p class="MLP_text ParaOverride-1">„Ty nepřijdou, já už jim volala. Nespálil ses?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">Podala mu kelímek. „Napij se. Netočí se ti z&#160;toho kouře hlava?“ Sáhla mu na čelo. „Horečku snad nemáš.“</p>
			<p class="MLP_text ParaOverride-1">Dotyk byl příjemný. Už aby byla Eva zpátky, napadlo ho, a&#160;vzápětí mu došlo, že vůbec nemá představu, jak jí hádku s&#160;Kristýnou vysvětlí.</p>
			<p class="MLP_text ParaOverride-1">„Jsem hrozně unavenej.“</p>
			<p class="MLP_text ParaOverride-1">„O&#160;tom mi nemusíš nic povídat.“ Vzápětí se od výtahu ozval zoufalý křik: „Sestřičko! Sestřičko! Ono to na nás padá!“ a&#160;Maruška se rozběhla chodbou.</p>
			<p class="MLP_text ParaOverride-1">Sejkora si natáhl nohy. Po silnici přejížděly vojenské tatry a&#160;na nebi kreslily stíhačky hranice vzdušného prostoru.</p>
			<p class="MLP_text ParaOverride-1">„Tady nemůžete kouřit,“ upozornila ho Kamila Vrabcová, s&#160;níž se před invazí také kamarádil a&#160;která jím pohrdala stejně jako její manžel. A&#160;dokonce mu už ani netykala. „A&#160;nemůžete tu čekat ve smradlavé uniformě, vevnitř se operuje.“</p>
			<p class="MLP_text ParaOverride-1">„Našel jsem fotky tvýho tchána,“ řekl, ale Kamila Vrabcová, která sem přišla na umístěnku stejně jako jeho žena, ho ignorovala a&#160;zmizela ve dveřích.</p>
			<p class="MLP_text ParaOverride-1">Vzpomněl si, jak se tenkrát všichni seznámili, zdravotní sestry bydlely po podnájmech a&#160;nikoho neznaly. S&#160;Rudou a&#160;Vrabcem si vybrali nejchytřejší a&#160;nejhezčí ženské, co se sem kdy dostaly. Tak to alespoň po letech Sejkora viděl.</p>
			<p class="MLP_text ParaOverride-1">Opřel se o&#160;zeď a&#160;vyhlédl na Vrabcův dům. Z&#160;prvního patra nemocnice se zdálo, že bagr na zahradu nedorazí ani za tisíc let. Nikde neviděl jediný pytel s&#160;cementem. Vrabec už nevěří, že bagr dorazí, a&#160;já se taky na všechno vykašlu.</p>
			<p class="MLP_text ParaOverride-1">Dveře chirurgie se otevřely. „Volá vám Eva,“ řekla Vrabcová.</p>
			<p class="MLP_text ParaOverride-1">„Sem?“</p>
			<p class="MLP_text ParaOverride-1">„Jo, sháněla vás doma a&#160;na stanici a&#160;pak jí napadlo, že přijdete za Borovcem.“</p>
			<p class="MLP_text ParaOverride-1">V&#160;koši sesterny ležely pod obvazy a&#160;krabičkami od léků prázdné lahve od vodky a&#160;koňaku. Nejspíš i&#160;zřízenec, který Borovce poveze z&#160;operace, si přihne z&#160;flašky, která zbude po přehnané oslavě životně-pracovního jubilea.</p>
			<p class="MLP_text ParaOverride-1">Sáhl po sluchátku a&#160;uslyšel hlas své ženy.</p>
			<p class="MLP_text ParaOverride-1">„Už Kristýně napsali?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;kdy nastupuje?“</p>
			<p class="MLP_text ParaOverride-1">„Oni ji nevzali.“</p>
			<p class="MLP_text ParaOverride-1">Slyšel, jak vydechla, a&#160;věděl, že teď nemůže Evě říct, že Kristýna utekla.</p>
			<p class="MLP_text ParaOverride-1">Zničil své ženě život, donutil ji zůstat ve studené šumavské tmě, kde každý, kdo se tu nenarodil, ví, že ho jeho život nějak minul.</p>
			<p class="MLP_text ParaOverride-1">Ale aspoň že si po letech prožila pár dní štěstí v&#160;iontech od Baltského moře.</p>
			<p class="MLP_text ParaOverride-1">„Něco se stalo, že jo?“</p>
			<p class="MLP_text ParaOverride-1">„Trochu jsme se pohádali.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Kvůli bordelu, co všude dělá. Špinavý hrnky, nepověšený prádlo…“</p>
			<p class="MLP_text ParaOverride-1">„Všichni puberťáci dělaj bordel. Myslíš, že jsi byl jinej?“</p>
			<p class="MLP_text ParaOverride-1">„Víš, že kouří?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;pije pivo.“</p>
			<p class="MLP_text ParaOverride-1">„Je jí osmnáct, je dospělá, může si dělat, co chce.“</p>
			<p class="MLP_text ParaOverride-1">Takhle nad Kristýnou nepřemýšlel.</p>
			<p class="MLP_text ParaOverride-1">„Ale proč radegast?“ vykřikl v&#160;okamžiku naprostého zoufalství.</p>
			<p class="MLP_text ParaOverride-1">Které Eva přirozeně ignorovala. „Kam šla?“</p>
			<p class="MLP_text ParaOverride-1">„Nevím. Ale já ji najdu. Musím končit. Jsem tu za Borovcem.“ Svého šéfa nepoužívá jako výmluvu jen pro Modrou bundu, ale i&#160;pro manželku. „Zavolám ti. Zejtra v&#160;šest pro tebe přijedu na nádraží.“</p>
			<p class="MLP_text ParaOverride-1">Zavěsil a&#160;cítil se jako zbabělec.</p>
			<p class="MLP_text_bez1radku_-12-0- ParaOverride-1">Z&#160;nemocnice vykročil přes zahradu a&#160;doufal, že u&#160;Vrabcové dostane kafe a&#160;koláč, protože ho dostal vždycky, když k&#160;ní přišel. Vrabcová i&#160;její manžel ho učili na základce, byli z&#160;učitelů, kteří prošli snad všechny šumavské malotřídky.</p>
			<p class="MLP_text ParaOverride-1">A&#160;teď měl v&#160;kapse ohořelé fotky jejího zesnulého manžela.</p>
			<p class="MLP_text ParaOverride-1">„Ahoj, Jardo,“ přivítala ho.</p>
			<p class="MLP_text ParaOverride-1">„Přišel jsem se zeptat, jestli jste viděla Michala, jak tu ve čtvrtek odpoledne kopal?“</p>
			<p class="MLP_text ParaOverride-1">„Jo, říkala jsem, že bych mu přinesla pár fotek, ale Vašek mě odvez na chatu. Navíc byly zničený, Vašek je našel a&#160;ukazoval Michalovi. Asi jsem je zničila sama. Ale že bych do knihovny dávala marmeládu? No, možná jsem už tak pitomá…“</p>
			<p class="MLP_text ParaOverride-1">Přešlápl z&#160;nohy na nohu a&#160;ztratil odvahu vytáhnout z&#160;kapsy plesnivé ohořelé fotky, které patřívaly jejímu manželovi.</p>
			<p class="MLP_text ParaOverride-1">„Co ten kluk ubohej provedl? Že ho taky Ota nechá dělat s&#160;takovejma gaunerama…“</p>
			<p class="MLP_text ParaOverride-1">„Nic neprovedl. Kdyby se někdo vyptával, zopakujte, co jste už vypovídala.“</p>
			<p class="MLP_text ParaOverride-1">„Co jinýho bych měla říkat?“</p>
			<p class="MLP_text ParaOverride-1">„Váš syn se zmiňoval, že ho tu ve čtvrtek neviděl.“</p>
			<p class="MLP_text ParaOverride-1">„Ten si všímá akorát Biháryho a&#160;Čáryfuka, furt má strach, že tu něco provedou.“</p>
			<p class="MLP_text ParaOverride-1">„Je doma?“</p>
			<p class="MLP_text ParaOverride-1">„Šel něco vyhodit do lesa. Chce tady všechno předělat. Beze mě. Proto mě odvez na chatu.“</p>
			<p class="MLP_text ParaOverride-1">„Řekněte mu, ať mi zavolá, až přijede bagr.“</p>
			<p class="MLP_text ParaOverride-1">„Jo. A&#160;promiň, že tě nezvu dál, nemám ani kafe, ani pivo, ani napečeno…“</p>
			<p class="MLP_text ParaOverride-1">„To nevadí. Já se ještě stavím.“</p>
			<p class="MLP_text ParaOverride-1">Otočil se k&#160;autu.</p>
			<p class="MLP_text ParaOverride-1">„A&#160;co Kristýna? Víš, že je moc dobře, že se hlásí na pedárnu? Studovat češtinu a&#160;kreslení, to je pěkný. No je prostě šikovná a&#160;chytrá,“ dodala Vrabcová a&#160;plameny vzteku znovu vyšlehly a&#160;zasáhly ho na popálených místech.</p>
		</div>
</body>
</html>